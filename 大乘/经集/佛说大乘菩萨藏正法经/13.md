# 佛說大乘菩薩藏正法經卷第十三

西天譯經三藏朝散大夫試光祿卿傳梵大師賜紫沙門臣法護等奉　詔譯

## 如來不思議品第四之七 

「復次舍利子！云何名為如來四無所畏不可思議？諸住信菩薩應發淨信，超越分別、離諸疑惑，乃至發希有想。舍利子！如來無所畏法其有四種，如來由具四無畏故了知勝處，於大眾中能師子吼轉妙梵輪，餘諸沙門婆羅門悉不能轉，一切世間天人魔梵無與如來同其法者。舍利子！何等是為四無所畏？一者一切智無畏，謂佛如來已能圓具無上勝智，於大眾中作如是言：『我成無上正等正覺，此法唯佛自所證知，餘諸天人世間不能與佛同其法語。』如來以此法故成等正覺，云何說名如來成等正覺？謂佛如來以一切法平等故而成正覺，於諸法中無高無下，若異生法、若聖人法、若諸佛法、若有學法、若無學法、若緣覺法、若菩薩法、若世間法、若出世間法、若有罪法、若無罪法、若有漏法、若無漏法、若有為法、若無為法，於如是等一切法中如來悉平等故，此名如來現成正覺。此中云何名為平等？謂空平等，見自性故。無相平等，相自性故。無願平等，三界自性故。無生平等，生自性故。無作平等，作自性故。無起平等，起自性故。無含藏平等，含藏自性故。如所說平等，三世自性故。明解脫平等，無明有愛自性故。涅槃平等，諸行自性故。舍利子！以如是等諸法平等，是故如來現成正覺。如來於大眾中得無所畏，以如是法教示眾會，令諸眾會咸生歡喜，身得喜故心極信順。復令眾會適悅快樂，如來大悲相應具真實故、平等性故、如實性故、無異性故、無種類性故、無所觀性故、無生性故、無離性故、無所取性故。如來所具無畏法中實無少法可取，亦非無取。如來無畏法中亦無虛誑，如實故平等。法界平等，於是平等法中，普盡一切世界舒坦無礙。如來如實之法，甚深微妙難解難知。如來起大悲心，即以是法起種種方便，為諸眾生廣大宣說聖出離法能盡諸苦。如來以大願力，一切眾生無師範者為作師範，未成正覺者令成正覺。所有一切眾生馳流諸境斷見等者，如來以無畏法悉令清淨。舍利子！如來無所畏法，無邊無際與虛空等，若欲知其虛空邊際，即知如來無畏邊際。諸住信菩薩聞是法已，應生淨信，超越分別、離諸疑惑，乃至發希有想。此說是名如來第一無畏。

「復次舍利子！二者漏盡無畏，謂佛如來具足無上勝智，於大眾中作如是言：『我盡諸漏得無所畏。而彼一切天人世間，無能與佛同法語者。』此復云何如來已盡諸漏？謂佛如來欲漏已盡，心得解脫，斷滅一切貪行種子。如來有漏已盡，心得解脫，斷滅一切瞋行種子。如來無明漏已盡，心得解脫，斷滅一切癡行種子。如來見漏已盡，心得解脫，斷滅一切煩惱所行種子。此等是名如來諸漏已盡。如是所說皆世俗所成，非勝義諦。勝義諦者，謂最上聖智慧中若知若斷，若修若證，而無少法可住。何以故？如所說盡彼實知。若諸眾生修出離行，如來悉如實知。又舍利子！如來如實了知眼界、色界、眼識界。云何能知？謂佛了知內空、外空、內外空故。乃至意界、法界、意識界悉如實知。云何能知？謂佛了知內空、外空、內外空故。又舍利子！如來了知地界、水界、火界、風界及虛空界，悉如實知。云何能知？謂如虛空故亦然了知。如來悉知欲界、色界及無色界分別所起，知有為界是造作相，知無為界是無造作相，知雜染界是客塵煩惱相，知清淨界是自性明亮相，知諸行界是不如理作意無明相，知涅槃界是如理作意明智相。

「又舍利子！若諸界依止、諸界安住、諸界隨順、諸界建立、諸界作用、諸界意趣、諸界寂定、諸界住著，如來一一如實了知，隨所知已即為說法。舍利子！此是如來種種界智力，如是勝力無有邊際。若諸住信菩薩於佛如來如是智力，聞已淨信，超越分別、離諸疑惑，後復生起身喜心喜適悅之相，發希有想。

「如來無畏邊際，諸住信菩薩聞是法已，應生淨信，超越分別、離諸疑惑，乃至發希有想。此說是名如來第二無所畏法。如來由具無所畏故，一切天人世間無與如來同其法者。

「復次舍利子！三者說障道無畏，謂佛如來具足無上勝智，於大眾中作如是言：『我說諸障道法能障聖道，乃至一切天人世間，無能與佛同法語者。』云何名為障道之法？有其一法能障聖道。何等為一？謂諸眾生心不清淨。二法能障聖道，謂無慚、無愧。三法能障聖道，謂身惡作、語惡作、意惡作。四法能障聖道，其四種法皆墮惡趣，謂貪欲當墮惡趣、瞋恚當墮惡趣、愚癡當墮惡趣、怖畏當墮惡趣。五法能障聖道，謂殺生、偷盜、邪染、妄語、飲酒。六法能障聖道，謂不尊重佛、不尊重法、不尊重僧、不尊重戒學、不尊重定學、不尊重修頭陀行者。七法能障聖道，謂慢、過慢、慢過慢、我慢、邪慢、增上慢、卑慢。八法能障聖道，謂邪見、邪思惟、邪語、邪業、邪命、邪勤、邪念、邪定。九法能障聖道，謂於我身作無義利生起害心，已作、現作、當作；於我所愛作無義利生起害心，已作、現作、當作、於我非愛作無義利生起害心，已作、現作、當作。十法能障聖道，謂殺生，偷盜，邪染，妄言，綺語，兩舌，惡口，貪，瞋，邪見。舍利子！如是等法能障聖道。乃至不如理作意相應所生結使，此法無味，是不可觀、是不可行，由顛倒勤行故不出離，生起一切愛見，取著於身語意業，愛著增熾。如來了知諸法能障聖道，知已如實為諸眾生廣大宣說障道之法，令諸眾生寂止近止。說除斷法普為教示，令諸眾會咸生歡喜，身得喜故心極信順。復令眾會適悅快樂，如來大悲相應具真實故、平等性故、如實性故、無異性故、無種類性故、無所觀性故、無生性故、無離性故、無所取性故。如來所具無畏法中實無少法可取，亦非無取。如來無畏法中亦無虛誑，如實故平等。法界平等，於是平等法中，普盡一切世界舒坦無礙。此如是等不可思議無量無數甚深正法，如來悉具足已，大悲之心所逼切故，為諸眾生說斷障道之法，普令一切寂止近止。舍利子！如來無所畏法，無邊無際與虛空等，若欲知其虛空邊際，即知如來無畏邊際。諸住信菩薩聞是法已，應生淨信，超越分別、離諸疑惑，乃至發希有想。此是如來第三無所畏法。如來由具無所畏故，一切天人世間無與如來同其法者。

「復次舍利子！四者盡苦道無畏，謂佛如來具足無上勝智，於大眾中作如是言：『我說聖出離法能盡苦道，乃至一切天人世間無能與佛同法語者。』云何名為聖出離法能盡苦道？其有一法是聖出離道。何等為一？謂諸眾生心悉清淨。二法是聖出離道，謂奢摩他、毘鉢舍那。三法是聖出離道，謂空、無相、無願。四法是聖出離道，謂身念處、受念處、心念處、法念處。五法是聖出離道，謂信根、精進根、念根、定根、慧根。六法是聖出離道，謂念佛、念法、念僧、念戒、念施、念天。七法是聖出離道，謂擇法覺支、精進覺支、喜覺支、輕安覺支、捨覺支、念覺支、定覺支。八法是聖出離道，謂正見、正思惟、正語、正業、正命、正精進、正念、正定。九種歡喜根本法是聖出離道，謂歡喜、適悅、輕安、快樂、等持、如實知見、寂靜、離染、解脫。十法是聖出離道，謂遠離殺生、遠離偷盜、遠離邪染、遠離妄言、遠離綺語、遠離兩舌、遠離惡口、遠離貪欲、遠離瞋恚、能具正見。舍利子！如是所說諸聖出離法，能盡苦道。乃至諸善菩提分法，戒蘊相應、定蘊相應、慧蘊相應、解脫蘊相應、解脫知見蘊相應、四聖諦法相應，此等所說皆名聖出離道。復有聖出離道，謂正所行。此正所行，彼即無法可行亦非無行，無入無出、無取無捨。何以故？若已行、若當行，二法皆離彼一切法，無二亦然。此如實知見，是聖出離道。如來於此聖出離道自了知已，為諸眾生廣大宣說，令諸眾會咸生歡喜，身得喜故心極信順。復令眾會適悅快樂，如來大悲相應具真實故、平等性故、如實性故、無異性故、無種類性故、無所觀性故、無生性故、無離性故、無所取性故。如來所具無畏法中實無少法可取，亦非無取。如來無畏法中亦無虛誑，如實故平等。法界平等，於是平等法中，普盡一切世界舒坦無礙。此如是等不可思議無量無數甚深正法，如來悉具足已，大悲之心所逼切故，為諸眾生廣大宣說聖出離法，令諸眾生咸悉覺了盡苦邊際。舍利子！此是如來第四無所畏法。如來由具四無所畏故了知勝處，於大眾中作師子吼轉妙梵輪，餘諸沙門婆羅門悉不能轉，乃至一切世間天人魔梵無與如來同其法者。舍利子！如來如是四無所畏，無邊無際與虛空等，若欲知其虛空邊際，即知如來無畏邊際。諸住信菩薩得聞如來如是不可思議無畏之法，應生淨信，超越分別、離諸疑惑，後復生起身喜心喜，發希有想。」

爾時世尊重明斯義說伽陀曰：

&emsp;&emsp;「彼一切法皆平等，&emsp;&emsp;佛自然智隨覺了，

&emsp;&emsp;由是現證佛菩提，&emsp;&emsp;如來平等普觀視。

&emsp;&emsp;世間一切異生法，&emsp;&emsp;與諸佛法悉平等，

&emsp;&emsp;有學無學諸法門，&emsp;&emsp;及緣覺法亦如是。

&emsp;&emsp;所有世間一切法，&emsp;&emsp;及彼出世勝法門，

&emsp;&emsp;善惡無動法亦然，&emsp;&emsp;與涅盤道皆同等。

&emsp;&emsp;所有空法無相法，&emsp;&emsp;彼無願法亦復然，

&emsp;&emsp;無生無作諸法中，&emsp;&emsp;如來平等同觀照。

&emsp;&emsp;此平等法了知已，&emsp;&emsp;佛為眾生廣宣說，

&emsp;&emsp;化眾生歸解脫門，&emsp;&emsp;牟尼第一無所畏。

&emsp;&emsp;解脫世間三種法，&emsp;&emsp;為眾生說解脫門，

&emsp;&emsp;佛大無畏人中尊，&emsp;&emsp;此名第二無畏法。

&emsp;&emsp;雖知諸佛演正法，&emsp;&emsp;何故親近不解脫？

&emsp;&emsp;心不清淨慚愧無，&emsp;&emsp;由斯一二為障礙，

&emsp;&emsp;復由身語意三業，&emsp;&emsp;不遵戒法而惡作，

&emsp;&emsp;貪瞋癡怖起四愆，&emsp;&emsp;彼諸殺害并偷盜，

&emsp;&emsp;邪染妄言飲酒五，&emsp;&emsp;六不尊重七慢生，

&emsp;&emsp;八種邪法旋復興，&emsp;&emsp;彼九惱處多過失，

&emsp;&emsp;後起十種不善業，&emsp;&emsp;於解脫道為障礙。

&emsp;&emsp;深固作意不了知，&emsp;&emsp;為癡暗道所覆蔽，

&emsp;&emsp;取著虛妄及迷醉，&emsp;&emsp;顛倒勤行了知已，

&emsp;&emsp;乃復親近正法門，&emsp;&emsp;此名第三無畏法。

&emsp;&emsp;清淨法門無限量，&emsp;&emsp;近正法故證菩提，

&emsp;&emsp;唯佛智知寂靜門，&emsp;&emsp;知已廣施甘露法。

&emsp;&emsp;佛最稱讚菩提分，&emsp;&emsp;乃至廣多諸善法，

&emsp;&emsp;習近故為解脫門，&emsp;&emsp;佛十力尊善宣說。

&emsp;&emsp;深固勤行離諸染，&emsp;&emsp;於其善法悉相應，

&emsp;&emsp;是法非法無著心，&emsp;&emsp;寂靜解脫離憂怖。

&emsp;&emsp;如實了知諸善法，&emsp;&emsp;如空寥廓而無礙，

&emsp;&emsp;無執著法亦復然，&emsp;&emsp;彼能出離三有海。

&emsp;&emsp;三有海中迷著者，&emsp;&emsp;十力尊說業所生，

&emsp;&emsp;佛令解脫悲愍心，&emsp;&emsp;四無畏法虛空等。

「舍利子！如是所說如來四無畏法不可思議，諸住信菩薩聞是法已，應生淨信，超越分別、離諸疑惑，乃至發希有想。」

佛說大乘菩薩藏正法經卷第十三

即無生，無生即無盡，於畢竟盡中無所對治，此說名盡。如所說盡，亦復無有盡法可盡即是無為，無為即無滅無住。若說有生，如來即無生。法性常住法界常住，諸法亦復隨智所行，然其所行悉無所行亦非無行，亦復無漏法可得。雖復如是，如來安住大悲心已，亦為眾生廣大宣說，斷除諸漏之法。如來於大眾中得無所畏，以如是法教示眾會，令諸眾會咸生歡喜，身得喜故心極信順。復令眾會適悅快樂，如來大悲相應具真實故、平等性故、如實性故、無異性故、無種類性故、無所觀性故、無生性故、無離性故、無所取性故。如來所具無畏法中實無少法可取，亦非無取。如來無畏法中亦無虛誑，如實故平等。法界平等，於是平等法中，普盡一切世界舒坦無礙。此如是等不可思議無量無數甚深正法，如來悉具足已，大悲之心所逼切故，為諸眾生廣大宣說如是之法。舍利子！如來無所畏法無邊無際與虛空等，若欲知其虛空邊際，即知