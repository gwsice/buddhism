## 大方等无想经 第三卷

北凉天竺三藏昙无谶译

### 大云初分陀罗尼健度第三

尔时大云密藏菩萨白佛言。世尊。若有众生未入如是方等经者。当知是辈犹如盲聋此经中有三十六种不退智宝。无边心行意入陀罗尼门。即是一切诸法初门。唯愿如来。为是等故广宣分别。佛言。善哉善哉。善男子。谛听谛听善思念之。今当为汝分别解说。此经中有诸佛菩萨不退宝轮藏陀罗尼门。此经复有诸佛菩萨大云不退清净密水陀罗尼。复有诸佛菩萨大云不退秘密光明陀罗尼。复有诸佛菩萨大云不退大雨陀罗尼。复有诸佛菩萨大云不退流水陀罗尼。复有诸佛菩萨大云不退尽意陀罗尼。复有诸佛菩萨大云不退电光陀罗尼。复有诸佛菩萨大云不退凉电陀罗尼。复有诸佛菩萨大云不退净光陀罗尼。复有诸佛菩萨大云不退彗星意陀罗尼。复有诸佛菩萨大云不退密藏光意陀罗尼。复有诸佛菩萨大云不退大咒意陀罗尼。复有诸佛菩萨大云不退有德意陀罗尼。复有诸佛菩萨大云不退虚空藏王陀罗尼。复有诸佛菩萨大云不退大药王陀罗尼。复有诸佛菩萨大云不退大雨王陀罗尼。复有诸佛菩萨大云不退称意陀罗尼。复有诸佛菩萨大云不退抧罗娑山意陀罗尼。复有诸佛菩萨大云不退意行陀罗尼。复有诸佛菩萨大云不退上高王陀罗尼。复有诸佛菩萨大云不退潮王陀罗尼。复有诸佛菩萨大云不退鹅王目陀罗尼。复有诸佛菩萨大云不退大海智陀罗尼。复有诸佛菩萨大云不退甚深意王精进陀罗尼。复有诸佛菩萨大云不退雨种陀罗尼。复有诸佛菩萨大云不退地鬘陀罗尼。复有诸佛菩萨大云不退欢喜陀罗尼。复有诸佛菩萨大云不退世意陀罗尼。复有诸佛菩萨大云不退不动意陀罗尼。复有诸佛菩萨大云不退地陀罗尼。复有诸佛菩萨大云不退积聚陀罗尼。复有诸佛菩萨大云不退水光陀罗尼。复有诸佛菩萨大云不退无尽水藏陀罗尼。复有诸佛菩萨大云不退水性月光陀罗尼。复有诸佛菩萨大云不退水光体陀罗尼。复有诸佛菩萨大云不退不可思意大海王陀罗尼。善男子。是名三十六种不退智宝无边心行意入陀罗尼。尔时众中有一天女名曰宝鬘。上升虚空高七多罗树。雨种种华涂香末香幡盖伎乐以供养佛。说偈赞曰

&emsp;&emsp;如来大医王&emsp;&emsp;金刚身不坏

&emsp;&emsp;意等慧殊胜&emsp;&emsp;戒净愍众生

&emsp;&emsp;除断诸烦恼&emsp;&emsp;犹如日破闇

&emsp;&emsp;今说陀罗尼&emsp;&emsp;如云降大雨

### 大云初分密语健度第四

尔时大云密藏菩萨言。世尊。一切众生无明所盲。唯愿如来。广开显示诸佛密语。然深智灯作大明导。佛言。善哉善哉。善男子。谛听谛听。善思念之。吾当为汝然大法灯。此经中有诸佛菩萨二十三种密语道迹。入不狂行大法方便解脱门。断我我所密语所入行解脱门。可畏色不可畏色下色密语所入解脱门。贪求不得密语所入解脱门。断界有界无界密语门。有无明无无明有无无明密语门。有贪无贪者断贪密语门。有爱无爱者断爱密语门。有系无系者断系密语门。有嗔无嗔者断嗔密语门。有闇无闇有光密语门。有钝无钝有利大利密语门。有破有析有坏密语门。有苦有乐无有受者密语门。有慈无慈无愍密语门。有施无受者有大施主密语门。有骂无受者断骂密语门。有净无净断一切净密语门。有等无等断一切等密语门。有放逸无放逸断放逸不放逸密语门。空不空非空非不空如来密语门。常无常非常非无常如来密语门。我无我非我非无我如来密语门。爱无爱非爱非无爱如来密语门。善男子。是名二十三种密语道迹。入不狂行大法方便解脱门。尔时众中有一天子名曰众爱。与无量天子。上升虚空高十七多罗树。雨诸华香幡盖伎乐以供养佛。说偈赞曰

&emsp;&emsp;如来深密语&emsp;&emsp;二乘所不解

&emsp;&emsp;为众故宣说&emsp;&emsp;悉令得安乐

### 大云初分转生有藏健度第五

尔时大云密藏菩萨言。世尊。有十神通行入有生行藏微妙光王法门。唯愿如来。分别广说。佛言。善哉善哉。善男子。谛听谛听。善思念之。吾当为汝广宣分别。此经中有诸佛菩萨十有生乐王法门。复有有生求喜法门。复有有生虚渴法门。复有有生乐说法门。复有有生安法门。复有有生愿法门。复有有生称法门。复有有生体王法门。复有有生善王法门。复有有生无善不染行藏微妙法王法门。善男子。是名十神通行入有生行藏微妙光王法门。时大众中有一天女名曰爱光。以诸天华种种杂香幡盖伎乐以供养佛。而赞叹曰

&emsp;&emsp;我今稽首礼&emsp;&emsp;不生于诸有

&emsp;&emsp;方便行诸趣&emsp;&emsp;普为一切众

&emsp;&emsp;如来心自在&emsp;&emsp;是故其身常

&emsp;&emsp;为众转生死&emsp;&emsp;如华无所染

### 大云初分得转生死业烦恼健度第六

尔时大云密藏菩萨言。世尊。有十生死烦恼业田。得心定愿藏法门。唯愿如来。广为众生分别解说。佛言。善哉善哉。善男子。谛听谛听。善思念之。吾当为汝开示解说。此经中有得生死烦恼田果实法门。复有生死田乐王法门。复有生死庄严住心法门。复有生死喜地法门。复有生死期地法门。复有生死正见法门。复有生死眴法门。复有生死衣法门。复有生死久住法门。复有生死光明法门。善男子。是名十生死烦恼业田。得心定愿藏法门。尔时众中有龙王名曰无毒。以诸杂香上妙诸花幡盖伎乐供养于佛。即说赞曰

&emsp;&emsp;为诸众生故&emsp;&emsp;显示生死义

&emsp;&emsp;佛无烦恼业&emsp;&emsp;为众故处之

### 大云初分智狂入健度第七

尔时大云密藏菩萨言。世尊。有十种智狂不可思议神通王所入法门。唯愿如来。广开分别。佛言。善哉善哉。善男子。谛听谛听。善思念之。吾当为汝分别解说。此经中有得大安隐法门。无胜胜神通王法门。无称称光所入法门。无量量光所入法门。菩提时法门。期光法门。高梯法门。宽腹法门。持一切众生法门。现在光法门。善男子。是名十种智狂不可思议神通王所入法门。于是众中有一天女名曰善鬘。以种种杂华上妙诸香幡盖伎乐以供养佛。即说赞曰

&emsp;&emsp;佛心难思议&emsp;&emsp;智身亦复然

&emsp;&emsp;为化众生故&emsp;&emsp;广开此法门

### 大云初分解脱转福德藏法门健度第八

尔时大云密藏菩萨言。世尊。有十智甚深入无畏行法王法门。唯愿如来。广分别说。佛言。善哉善哉。善男子。谛听谛听。善思念之。吾当为汝分别解说。有解脱一切恶法法门。虚空藏法门。甚深安入法门。细针法门。海不动法门。智灯法门。身口法门。断入一切烦恼法门。坚意入法门。净意无碍法门。善男子。是名十智甚深入无畏行法王法门。时大众中有一天女名金光明。以种种杂华上妙诸香幡盖伎乐以供养佛。即说赞曰

&emsp;&emsp;如来金色身&emsp;&emsp;智宝为璎珞

&emsp;&emsp;善法之宝聚&emsp;&emsp;犹须弥草木

### 大云初分解脱有德转藏健度第九

尔时大云密藏菩萨言。世尊。有十种大云见流不可思议功德宝藏法门。唯愿如来。分别解说。佛言。善哉善哉。善男子。谛听谛听。善思念之。吾当为汝分别演说。有乐慈藏法门。乐悲藏法门。乐喜藏法门。乐舍藏法门。宝水流藏法门。大海行法门。如来所说法流法门。时入藏法门。想意宝藏入法门。一切大法聚法门。善男子。是名十种大云见流不可思议功德宝藏法门。时大众中有一天子名智爱乐。以种种杂华上妙诸香幡盖伎乐以供养佛。即说赞曰

&emsp;&emsp;如来无生灭&emsp;&emsp;佛法难测量

&emsp;&emsp;众生无明覆&emsp;&emsp;广演于法界

### 大云初分转功德行健度第十

尔时大云密藏菩萨言。世尊。有十种雨流不可思议功德藏法门。唯愿如来。分别解说。佛言。善哉善哉。善男子。谛听谛听。善思念之。吾当为汝广宣分别。善男子。有雨网法门。有宝王法门。有雨大海王法门。有雨尘法门。有雨断毒法门。有雨满安乐法门。有雨体法门。有雨种种正见法门。有雨功德法门。有雨凉药法门。善男子。是名十种雨流不可思议功德藏法门。时大众中有一天子名虚空雷。持诸华香幡盖伎乐以供养佛。即说赞曰

&emsp;&emsp;诸佛如来说&emsp;&emsp;上妙微密藏

&emsp;&emsp;能令一切众&emsp;&emsp;永度烦恼流

&emsp;&emsp;断灭生死苦&emsp;&emsp;一切永无余

&emsp;&emsp;深自觉悟得&emsp;&emsp;涅槃常乐俱

&emsp;&emsp;如来天中天&emsp;&emsp;成就无量德

&emsp;&emsp;今说大云经&emsp;&emsp;为众发道心

### 大云初分云虚空生健度第十一

尔时大云密藏菩萨言。世尊。有十种大云得虚空定法门。唯愿如来。善分别说。佛言。善哉善哉。善男子。谛听谛听。善思念之。吾当为汝分别解说。有善法王法门。见性法门。智无胜王法门。无憍慢法门。无尽意法门。不可思议法门。无碍法门。甚深法门。质直法门。虚空相法门。善男子。是名十种法门。时大众中有一天女名妙族姓。持诸香华幡盖伎乐以供养佛。即说赞曰

&emsp;&emsp;如来深密藏&emsp;&emsp;众生所不解

&emsp;&emsp;唯愿为一切&emsp;&emsp;分别令浅易

### 大云初分电光转健度第十二

尔时大云密藏菩萨言。世尊。有十种大云电光法门。唯愿如来。广分别说。佛言。善哉善哉。善男子谛听谛听。善思念之。吾当为汝分别解说。有六通法门。功德法门。宝光法门。虚空精进法门。藏法门。戒调法门。功德藏法门。断疑法门。琉璃意法门。清净法门。功德甚深大海法门。坏一切结法门。金垢法门。(梵本长三)善男子。是名十法门。时大众中有一天女名曰善喜。持诸花香幡盖伎乐以供养佛而赞叹曰

&emsp;&emsp;如来大医王&emsp;&emsp;无身方便身

&emsp;&emsp;无碍如虚空&emsp;&emsp;广说大云经

### 大云初分电转健度第十三

尔时大云密藏菩萨言。世尊。有十种宝电行法门。唯愿如来。广开分别。佛言。善哉善哉。善男子。谛听谛听。善思念之。吾当为汝分别解说。有电光宝王法门。利智慧法门。智慧能坏法门。初智法门。智海法门。法疑法门。吉祥法门。法鼓法门。须弥山法门。能坏闇法门。风等行法门(梵本长一)善男子。是名十法门。尔时众中有一天女名恒河神。持诸香华幡盖伎乐以供养佛。而赞叹曰

&emsp;&emsp;无畏无我心&emsp;&emsp;无贪愍众生

&emsp;&emsp;以大方便故&emsp;&emsp;而为一切世

&emsp;&emsp;如来功德力&emsp;&emsp;故令我得知

&emsp;&emsp;无上无边身&emsp;&emsp;不可得思议

&emsp;&emsp;我闻是经已&emsp;&emsp;永断诸烦恼

### 大云初分神通健度第十四

尔时大云密藏菩萨言。世尊。有十种大云电光幻法门。惟愿如来。广分别说。佛言。善哉善哉。善男子。谛听谛听。善思念之。吾当为汝分别解说。善男子。有调幻法门。调藏法门。乐法法门。求法法门。烧结法门。生一切法法门。断诸诤讼法门。能消烦恼法门。上高法门。念无尽法门。度一切众生法门。(梵本长一)善男子。是名十法门。时大众中有一天女名曰大喜。持诸华香幡盖伎乐以供养佛。以偈赞曰

&emsp;&emsp;如来大神通&emsp;&emsp;其身无动转

&emsp;&emsp;为众断生死&emsp;&emsp;故说大云经

### 大云初分宝雹健度第十五

尔时大云密藏菩萨言。世尊。有十种大神通法门。惟愿如来。分别解说。佛言。善哉善哉。善男子。谛听谛听。善思念之。今当为汝分别解说。善男子。有宝雹法门。雹等法门。雹庄严王法门。雹灯法门。雹药法门。雹同法门。雹无尽意法门。雹上上法门。雹上容法门。雹甚深法门。善男子。是名十种法门。尔时众中有一天女名曰严饰自喜。持诸香华幡盖伎乐以供养佛。即说赞曰

&emsp;&emsp;世尊大雹王&emsp;&emsp;天中天满雨

&emsp;&emsp;知诸烦恼业&emsp;&emsp;而能永断之

&emsp;&emsp;凡夫结无边&emsp;&emsp;轮转受生死

&emsp;&emsp;菩萨无烦恼&emsp;&emsp;故不至诸趣

### 大云初分金刚智健度第十六

尔时大云密藏菩萨言。世尊。有十智金刚行入智法门。惟愿如来。广分别说。佛言。善哉善哉。善男子。谛听谛听。善思念之。吾当为汝分别解说。有神通宝聚法门。喜王法门。神通平等法门。白鹅声法门。虚空无碍法门。药王法门。法幢法门。甚深大海法门。不动法门。无边光法门。不可思议法门。无量劫法门。(梵本长二)善男子。是名十法门。时大众中有一天女名深智爱。持诸香华幡盖伎乐以供养佛。即说赞曰

&emsp;&emsp;如来无上王&emsp;&emsp;无生亦无灭

&emsp;&emsp;为诸众生故&emsp;&emsp;示现于生灭

&emsp;&emsp;真实常不变&emsp;&emsp;为众说无我

&emsp;&emsp;其身如金刚&emsp;&emsp;不可得沮坏

### 大云初分无尽健度第十七

尔时大云密藏菩萨言。世尊。有十无尽意入神通法门。惟愿如来。广分别说。佛言。善哉善哉。善男子。谛听谛听。善思念之。吾当为汝分别解说。有甘露意入法门。安宝法门。乐法门。喜法门。甚深精进法门。意行法门。无尽乐法门。常喜乐法门。善男子。是名十法门(梵本少二)尔时众中有一天女名大宝轮。持诸香华幡盖伎乐以供养佛。即说赞曰

&emsp;&emsp;如来无贫富&emsp;&emsp;其身无触碍

&emsp;&emsp;怜愍一切故&emsp;&emsp;乐说大乘经

### 大云初分正行健度第十八

尔时大云密藏菩萨言。世尊。有十正道法门。惟愿如来。广分别说。佛言。善哉善哉。善男子。谛听谛听。善思念之。吾当为汝分别宣说。有深广行法门。健行法门。现力法门。健胜法门。一切天人法门。入一切时法门。不染一切时法门。一切道喜法门。断一切恶道法门。大海常潮法门。大海神通法门(梵本长一)善男子。是名十法门。尔时众中有一天女名曰善得。持诸香华幡盖伎乐以供养佛。即说赞曰

&emsp;&emsp;如来无上尊&emsp;&emsp;修集于正道

&emsp;&emsp;虽成坚固藏&emsp;&emsp;其心初无吝

&emsp;&emsp;慈愍于众生&emsp;&emsp;及为我等故

&emsp;&emsp;今于此宝座&emsp;&emsp;宣说如是经

### 大云初分师子吼健度第十九

尔时大云密藏菩萨言。世尊。有十种甚深师子吼行法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有一切味吼法门。一切味喜法门。时神通王法门。莲华法门。喜地法门。大喜地法门。四威仪法门。圣行法门。净法门。一切法体法门。善男子。是名十法门。时大众中有一天女名微妙声。持诸香华幡盖伎乐以供养佛。而说赞曰

&emsp;&emsp;无上智微妙&emsp;&emsp;犹如大海水

&emsp;&emsp;其力难思议&emsp;&emsp;故能师子吼

&emsp;&emsp;为诸众生故&emsp;&emsp;生于怜愍心

&emsp;&emsp;今说方等经&emsp;&emsp;其意无所畏

### 大云初分师子吼神通健度第二十

尔时大云密藏菩萨言。世尊。有十师子吼神通法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有光法门。法蜂法门。法鼓法门。法宝法门。法藏法门。法力法门。法动法门。三匝法门。大地法门。难近法门。一切缨络法门(梵本长一)善男子。是名十法门。时大众中有一天子名师子吼。持诸香华幡盖伎乐以供养佛。而说赞曰

&emsp;&emsp;如来无因喻&emsp;&emsp;无胜无有边

&emsp;&emsp;为诸众生故&emsp;&emsp;方便师子吼

### 大云初分善方便健度第二十一

尔时大云密藏菩萨言。世尊。有十入世间方便法门。惟愿如来。广分别说。佛言。善哉善哉。善男子。谛听谛听。善思念之。吾当为汝分别解说。有生王入法门。毕竟多方便入法门。信心入法门。师子神通法门。世界非世界法门。时一入法门善不善法门。能调恶人法门。有德王入法门。得一切恭敬法门。下业行法门(梵本长一)善男子。是名十法门。是时众中有一天子名婆罗呵迦。持诸华香幡盖伎乐以供养佛。而说赞曰

&emsp;&emsp;如来方便入涅槃&emsp;&emsp;其身不动亦不灭

&emsp;&emsp;所入禅定难思议&emsp;&emsp;众生不解谓永灭

### 大云初分神通健度第二十二

尔时大云密藏菩萨言。世尊。有十神通宝藏入法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有法周罗法门。大神通法门。宝香藏法门。师子吼入聚法门。破法相法门。栴檀凉法门。无相法门。无语法门。莲华法门。称法门。善男子。是名十法门。是时众中有一天子名增长有德。持诸华香幡盖伎乐以供养佛。即说赞曰

&emsp;&emsp;三千大千界&emsp;&emsp;佛于法自在

&emsp;&emsp;法身不可见&emsp;&emsp;为众现相好

### 大云初分金翅鸟健度第二十三

尔时大云密藏菩萨言。世尊。有十金翅鸟神通所入法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别宣示。有能坏婆修吉龙王力神通王法门。自在力入法门。喜入法门。开勇入法门。大海时入法门。能坏大山法门。能坏风力法门。长见法门。能坏一切毒法门。得宝[口*(隹/乃)]法门。善男子。是名十法门。是时众中有一天子名深净行。持诸华香幡盖伎乐以供养佛。即说赞曰

&emsp;&emsp;如来大法王&emsp;&emsp;慧眼喻千日

&emsp;&emsp;定根金刚手&emsp;&emsp;能坏诸烦恼

### 大云初分大舍健度第二十四

尔时大云密藏菩萨言。世尊。有十大舍时微妙神通王法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有无碍力甚深法门。戒住法门。戒广王法门。戒界王法门。宝乳流法门。功德流微妙法门。慈力流法门。忍辱流法门。喜力流法门。舍力流法门。善男子。是名十法门。是时众中有一天子名宝贵德。持诸花香幡幢伎乐以供养佛。即说赞曰

&emsp;&emsp;礼佛无量力&emsp;&emsp;常住不坏身

&emsp;&emsp;为诸众生故&emsp;&emsp;说种种法界

### 大云初分无畏健度第二十五

尔时大云密藏菩萨言。世尊。有十无所畏大力神通所入法门。惟愿如来。分别解。说佛言。善哉善哉。善男子。谛听谛听。善思念之。吾当为汝分别解说。有无所畏力神通法门。不悕乐根法门。宝聚法门。十有德法门。净浣法门。净光行法门。净宝光法门。喜入法门。净等法门。电光法门。善男子。是名十法门。是时众中有一天子名宝彗星。持诸华香幡盖伎乐以供养佛。即说赞曰

&emsp;&emsp;如来秘密藏&emsp;&emsp;甚深如大海

&emsp;&emsp;为诸众生故&emsp;&emsp;净行于法界

### 大云初分入行健度第二十六

尔时大云密藏菩萨言。世尊。有十入行法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有入藏法门。正行法门。正实法门。吉称法。门。称法门。常喜法门。日须法门。悲力法门。忍辱法门。常净法门。善男子。是名十法门。是时众中有一天子名宝正光。持诸华香幡盖伎乐以供养佛。即说偈赞曰

&emsp;&emsp;如来智慧海&emsp;&emsp;甚深难可测

&emsp;&emsp;普为众生故&emsp;&emsp;今说大云经

### 大云初分至心健度第二十七

尔时大云密藏菩萨言。世尊。有十种至心所入法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有住善界法门。大海智法门。智潮法门。神通行法门。虚空神通法门。无热法门。初成法门。随行法门。施喜法门。善至心法门。善男子。是名十法门。是时众中有一天子名波头摩智。持诸华香幡盖伎乐以供养佛。即说赞曰

&emsp;&emsp;如来无见顶&emsp;&emsp;无胜无有上

&emsp;&emsp;今放大光明&emsp;&emsp;广为诸众生

### 大云初分勇力健度第二十八

尔时大云密藏菩萨言。世尊。有十勇王大力微妙法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别宣说。有健胜田行法门。首楞严法门。勇健神通法门。健力法门。健归法门。众生具足法门。智坚健行法门。坏懒堕法门。广力法门。健调光法门。健意法门(梵本长一)善男子。是名十法门。是时众中有一天子名曰勇武。持诸花香幡幢伎乐以供养佛。即说赞曰

&emsp;&emsp;眷属不可坏&emsp;&emsp;犹如金刚宝

&emsp;&emsp;摧伏魔官属&emsp;&emsp;为众说是经

### 大云初分善健度第二十九

尔时大云密藏菩萨言。世尊。有十种善行大神通王所入法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别说之。有善宝调法门。善聚法门。善堂法门。善行法门。善意法门。善德法门。善净法门。善调光法门。一切善行璎珞法门。(梵本少一)善男子。是名十法门。是时众中有一天女名曰善护。持诸香华幡盖伎乐以供养佛。即说赞曰

&emsp;&emsp;成就于善相&emsp;&emsp;安坐善妙床

&emsp;&emsp;广为诸众生&emsp;&emsp;敷演无上法

### 大云初分神通健度第三十

尔时大云密藏菩萨言。世尊。有十三神通藏得开示法门。惟愿如来分别解说。佛言。善哉善哉。善男子。谛听谛听。善思念之。吾当为汝分别宣示。有乐神通窟法门。喜神通窟法门。大喜神通窟法门。行神通窟法门。师子神通窟法门。等神通窟法门。示神通窟法门。悲神通窟法门。舍神通窟法门(梵本少四)善男子。是名十三法门。是时众中有一天女名大海意。持诸华香幡盖伎乐以供养佛。即说赞曰

&emsp;&emsp;菩提树常住&emsp;&emsp;弟子乐依止

&emsp;&emsp;安根不动摇&emsp;&emsp;故得生定牙

&emsp;&emsp;获果常不变&emsp;&emsp;是故稽首礼

### 大云初分智健度第三十一

尔时大云密藏菩萨言。世尊。有十智初行法门。惟愿如来。分别说之。佛言。善哉善哉。善男子。谛听谛听。善思念之。吾当为汝分别解说。有法增长法门。喜食法门。无尽意法门。贪神通法门。施舟法门。不乐世间法门。庄严地法门。庄严界法门。乐调法门。住时法门。善男子。是名十法门。是时众中有一天女名须曼那华。持诸华香幡盖伎乐以供养佛。即说赞曰

&emsp;&emsp;如来戒无上&emsp;&emsp;智慧无上上

&emsp;&emsp;怜愍众生故&emsp;&emsp;广说大云经

### 大云初分智宝藏健度第三十二

尔时大云密藏菩萨言。世尊。有十智宝藏法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别宣示。有善持宝藏法门。法持法门。恭敬法门。心持法门。调王法门。正精进法门大海宝藏法门。乐吉法门。智果法门。大吉法门。成就功德法门。端正法门。持戒精进法门(梵本长三)善男子。是名十法门。是时众中有一天女字连华鬘。持诸华香幡盖伎乐以供养佛。即说赞曰

&emsp;&emsp;如来大智海&emsp;&emsp;我今至心礼

&emsp;&emsp;深定秘密藏&emsp;&emsp;大悲故宣说

&emsp;&emsp;如来既自获&emsp;&emsp;常乐我净等

&emsp;&emsp;亦复令众生&emsp;&emsp;同己之所得

### 大云初分施健度第三十三

尔时大云密藏菩萨言。世尊。有十正知微妙宝藏法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有宝藏法门。净藏法门。净乐法门。施乐法门。施目法门。深藏法门。深法庄严法门。正见法门。愍一切众生法门(梵本少一)善男子。是名十法门。是时众中有一天女字法宝乐。持诸花香幡盖伎乐以供养佛。即说赞曰

&emsp;&emsp;如来大施主&emsp;&emsp;庄严大施聚

&emsp;&emsp;施一切众生&emsp;&emsp;不观田非田

### 大云初分福田健度第三十四

尔时大云密藏菩萨言。世尊。有十种福田种子法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有宝行胜法门。宝流雨法门。宝行聚法门。宝功德聚法门。宝正意法门。宝目法门宝意法门。宝光法门。宝灯法门。宝电法门。无尽意法门。宝住法门。一切宝田法门。(梵本长三)善男子。是名十法门。是时众中有一天子名曰宝雨。持诸香华幡盖伎乐以供养佛。即说赞曰

&emsp;&emsp;诸佛等正觉&emsp;&emsp;是世之福田

&emsp;&emsp;大慈悲怜愍&emsp;&emsp;一切诸众生

&emsp;&emsp;能了田非田&emsp;&emsp;故名阿梨呵

### 大云初分正法健度第三十五

尔时大云密藏菩萨言。世尊。有十种真实神通安乐乐王所入法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有不动法门。住貌法门。不动乐法门。深住法门。不可思议聚法门。不可思议聚解脱法门。乐意法门。不可思议住法门。如来智印法门。一切大海无尽意法门。善男子。是名十法门。是时众中有一天子名曰大光。持诸香华幡盖伎乐以供养佛。即说赞曰

&emsp;&emsp;诸佛婆伽婆&emsp;&emsp;所说微妙法

&emsp;&emsp;所为诸众生&emsp;&emsp;悉皆难思议