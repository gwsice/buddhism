# 大乘大方等日藏經卷第四

## 菩薩使品第三

爾時，頻婆娑羅王，見未曾見無量阿僧祇梵天、帝釋天、那羅延天、四天下轉輪聖王，見已心大歡喜，從座而起在一面立。

爾時，四使菩薩摩訶薩及其眷屬，合掌向釋迦牟尼佛。時，日行藏菩薩以瞻波迦華鬘散釋迦牟尼佛上，而讚嘆曰：

&emsp;&emsp;「於諸足中最殊勝，&emsp;&emsp;施諸惡見大光明，

&emsp;&emsp;能說出世平等行，&emsp;&emsp;行正道者施法印。

&emsp;&emsp;摧滅毒龍及四魔，&emsp;&emsp;解世煩惱佛為勝，

&emsp;&emsp;豎堅法幢施解脫，&emsp;&emsp;以大法炬滅眾闇。

&emsp;&emsp;親近善友修集定，&emsp;&emsp;愍眾生故說福田，

&emsp;&emsp;佛法僧寶甚難得，&emsp;&emsp;人身信心亦復難。

&emsp;&emsp;雖得人身善友難，&emsp;&emsp;得善友者壞煩惱，

&emsp;&emsp;眾生惡智煩惱覆，&emsp;&emsp;速能為滅煩惱網。

&emsp;&emsp;眾生沒於煩惱河，&emsp;&emsp;佛如大船能拔濟，

&emsp;&emsp;我等諸佛使說欲，&emsp;&emsp;隨喜如來佛法藏。」

爾時，日行藏菩薩白釋迦牟尼佛言：「世尊，東方過無量恆河沙佛剎，彼有世界名無盡德，佛號瞻波迦華色如來應供正遍知，現在說法。彼佛如來使我送欲，並問訊釋迦牟尼佛：『少病少惱，無多患不？弟子眷屬身力樂不？常安隱不？樂聽法不？聞佛所說如教行不？樂阿蘭若不？』世尊於此破壞眾魔，獨超眾聖轉於無礙微妙法輪，但此五濁諸惡眾生障礙未盡，於佛法輪不信受者；為是等故，彼瞻波迦華色佛說此日藏法行壞龍境界炎品一切眾生惡業盡陀羅尼欲，名四諦順忍陀羅尼。此陀羅尼有大勢力，有大利益，能盡一切欲貪、色無色貪、一切慢、增上慢、我慢等，如上所說。此四諦順忍陀羅尼，能壞一切魔王勢力，能令諸天心生歡喜，能令阿修羅、迦樓羅生大怖畏，能令緊陀羅心生歡喜，能令摩睺羅伽生怖畏心，能壞外道，於剎利所能與知足，能攝婆羅門令入佛法，能令毗捨生大信心，能令首陀羅生歡喜心，能令女人離諸貪慾，能令智人生歡喜心，令坐禪人樂阿蘭若，能卻一切種種惡事及諸斗諍、饑饉、疫病、夭橫死者，能除外賊、非時寒熱、惡風雨、惡獸、瀑水、苦辛枯澀諸惡觸等，能建立法幢光顯佛法，令法母久住佛種不滅，能安慰生死流轉眾生，能生盡智，能覺無生智，能裂一切無明暗聚，能捨一切苦擔，能幹一切苦海。」

爾時，日行藏菩薩，即說如上四諦順忍陀羅尼：

「怛絰咃(一)　婆裔婆野波履婆[(匕/矢)+糴)](二)　婆醯婆訶波履婆[(匕/矢)+糴)](三)　必利洟(他地切)仳必利洟鼻波履婆[(匕/矢)+糴)](四)　阿椑阿跛波履婆[(匕/矢)+糴)](五)　低誓低社波履婆[(匕/矢)+糴)](六)　末[(匕/矢)+糴)]末邏波履婆[(匕/矢)+糴)](七)　卻偈卻伽(其箇切)波履婆[(匕/矢)+糴)](八)　阿盧翅阿盧迦(其可切)波履婆[(匕/矢)+糴)](九)　薩他迷　薩他麼波履婆[(匕/矢)+糴)](十)　曷羅誓曷羅　社波履婆[(匕/矢)+糴)](十一)　徙[(匕/矢)+糴)]徙邏波履婆[(匕/矢)+糴)](十二)　伽迷伽麼波履婆[(匕/矢)+糴)](十三)　阿蒲婆阿蒲婆波履波[(匕/矢)+糴)](十四)　羅麼羅羅麼(十五)　羅謎　羅麼(十六)　曷羅[朗-月+斤](勒可切)曷羅邏(十七)　何囉羅何囉羅麼(十八)　[月+坒][打-丁+翕]婆　攘娜復[多+頁](登我切十九)　伽邏彌復[多+頁](二十)　揭邏麼波履婆[(匕/矢)+糴)](二十一)　斫芻揭邏醯斫芻揭邏訶波履婆[(匕/矢)+糴)](二十二)　輸嚧呾囉揭邏醯輸嚧呾囉揭邏訶波履婆[(匕/矢)+糴)](二十三)　伽羅娜揭邏醯揭羅娜揭邏訶波履婆[(匕/矢)+糴)](二十四)　什婆揭邏醯什婆揭邏訶波履婆[(匕/矢)+糴)](二十五)　迦耶揭邏醯迦耶揭邏訶波履婆[(匕/矢)+糴)](二十六)　麼娜揭邏醯麼娜揭邏訶波履婆[(匕/矢)+糴)](二十七)　馺跛曷利捨揭邏醯馺跛曷利捨揭邏訶波履婆[(匕/矢)+糴)](二十八)　鞞[多+頁]娜揭邏醯鞞[多+頁]娜揭邏訶波履婆[(匕/矢)+糴)](二十九)　怛履瑟那揭邏醯怛履瑟那揭邏訶波履婆[(匕/矢)+糴)](三十)　憂波陀那揭邏醯憂波陀那揭邏訶波履婆[(匕/矢)+糴)](三十一)　婆嘙揭邏醯婆嘙揭邏訶波履婆[(匕/矢)+糴)](三十二)　阇帝揭邏醯阇帝揭邏訶波履婆[(匕/矢)+糴)](三十三)　社囉摩囉娜揭邏醯社囉摩囉娜揭邏訶波履婆[(匕/矢)+糴)](三十四)　獨佉珊多跛揭邏醯獨佉珊多跛揭邏訶波履婆[(匕/矢)+糴)](三十五)　阿囉波囉[跑-包+翕]陛社揭邏醯阿囉波囉[跑-包+翕]陛社揭邏訶波履婆[(匕/矢)+糴)](三十六)　阿跋[多+頁]鞞婆[多+頁]寫(三十七)　阿跋囉摸跛麼娑卸(思夜切)鞞也(三十八)　毗尼跋[多+頁](三十九)　阿梨耶曷囉捨彌(四十)　薩鞞伽羶帝莎波訶(四十一)。」

說此咒已白佛言：「世尊，此四諦順忍陀羅尼，是彼瞻波迦華色佛所送。」

爾時，釋迦牟尼佛聞此咒已贊言：「善哉！善哉！」乃至一切娑婆世界諸佛剎中十方來眾及此剎眾，亦稱善哉，除入定者。

爾時，釋迦牟尼佛告日行藏菩薩言：「善男子，我今不起此座，於大眾中廣為眾生說此四諦順忍陀羅尼，文字及義不增不減。善男子，汝欲來此，彼瞻波迦華色佛為護汝身不怖畏故，說身受行陀羅尼，乃至說涅槃道日眼蓮華陀羅尼，汝今當為一切眾生於此宣說。」

爾時，日行藏菩薩即於佛前，說所持來日眼蓮華陀羅尼：

「怛絰他(一)　徙陀摩帝(二)　毗盧迦(基我切)麼帝(三)　[口+垔][(匕/矢)+糴)](四)　羈(基離切)[多+頁](丁可切)矣利師(五)　漚制(六)　蘇樓漚制(七)　佛地毗佛地(徒紙切八)　摩訶佛地(九)　郁奴摩提(十)　郁奴摩爹(十一)　缽[朗-月+斤]底篩(踈皆切十二)　達膩阿羅伽度蘆婆(十三)　阿囉伽度蘆婆(十四)　缽[朗-月+斤]底篩達膩(十五)　頻豆頻豆麼底(十六)　質吒質吒缽[朗-月+斤]底篩達膩(十七)　頞勒羈(十八)　旃陀羅提(十九)　呵呵(虎我切)質[木+郅](竹幾切二十)　訶[多+頁]膩弭(二十一)　訶[多+頁]迦(其我切)麼鞞祇(二十二)　訶[多+頁]富娜曷囉婆嘙(二十三)　曷囉栘(社奚切二十四)　訶[多+頁]斫芻三摩帝(二十五)　訶[多+頁]毗麼[多+頁]佛地(二十六)　訶[多+頁]夜奇離(二十七)　訶[多+頁]毗三麼揭離(二十八)　訶[多+頁]三姥爹囉社裨(二十九)　訶[多+頁]鞞麼[多+頁]曷囉誓(三十)　訶[多+頁]咥(呼旨切)[口＋戒](呼計切三十一)　訶[多+頁]者者帝(竹帝切三十二)　訶[多+頁]達麼曷囉誓(三十三)　訶[多+頁]蒱呼曷囉誓(三十四)　訶[多+頁]跛社麼帝(三十五)　訶[多+頁]嚧伽曷囉舍彌(三十六)　訶[多+頁]達麼徒蜜帝(三十七)　訶[多+頁]薩婆憂波陀娜(三十八)　若(如者切)茹若(三十九)　毗社樹豎(四十)　毗者社若(四十一)　若婆羅末伽(其我切)若若(四十二)　[口+垔]沙案[多+頁](四十三)　娑囉伽(四十四)　獨敧莎波訶(四十五)。」

說此咒已白佛言：「世尊，彼瞻波迦華華佛，為護我故說此陀羅尼。」

爾時，釋迦牟尼佛告長老耶舍：「汝可持此日眼蓮華陀羅尼。何以故？佛出世難，聞此陀羅尼亦復甚難。若佛如來及弟子眾，或阿羅漢，須彌山王及於大海，其德可說；此日眼蓮華陀羅尼，非於一劫若百千劫可說其德。此陀羅尼如是甚深，汝當一心受持讀誦，於四眾中廣宣說之。彼娑婆界一切眾生聞此咒已，一切欲貪、色無色貪悉皆除滅，乃至能得漏盡智證得涅槃樂。」

爾時，香象菩薩復以偈讚：

&emsp;&emsp;「唯佛坐於菩提樹，&emsp;&emsp;能壞眾魔及眷屬，

&emsp;&emsp;獨得無上勝菩提，&emsp;&emsp;證知一切眾生類。

&emsp;&emsp;佛放勝光蔽外道，&emsp;&emsp;如日能映諸熒火，

&emsp;&emsp;法母三寶種常住，&emsp;&emsp;聖集為度諸眾生。

&emsp;&emsp;為求善法及菩提，&emsp;&emsp;供養佛故同集此，

&emsp;&emsp;唯佛甘露洗眾生，&emsp;&emsp;演說菩提勝行故。

&emsp;&emsp;能度眾生更不生，&emsp;&emsp;盡漏盡思盡煩惱，

&emsp;&emsp;安置眾生寂滅城，&emsp;&emsp;唯佛於世如妙藥，

&emsp;&emsp;能除眾生諸憂愁。&emsp;&emsp;彼佛使送陀羅尼，

&emsp;&emsp;並復問訊牟尼月，&emsp;&emsp;多聞智海慈悲行。」

說此偈已白佛言：「世尊，譬如有城方一由旬，沙滿其中，如是一沙為一佛剎，過是數已，南方有佛世界名袈裟幢，具足五濁，佛號山帝釋王如來，十號具足，今現在說法。彼佛如來使我送欲，並問訊釋迦牟尼佛：『少病少惱，常安樂不？弟子眾等無多患不？樂聽法不？既聞法已如說行不？樂阿蘭若不？樂坐禪不？』佛於此剎破壞魔王及諸惡龍，光顯正法轉無障礙清淨法輪，但此佛剎諸惡眾生障礙未盡，不受法輪者，為是等故，彼山王如來，令我送此日藏法行壞龍境界炎品一切眾生惡業盡陀羅尼欲，名空順忍陀羅尼。此陀羅尼有大勢力，有大利益，能卻一切欲貪，能盡一切色非色貪，能盡一切慢增上慢，如上所說，乃至能捨苦擔。」

爾時，香象菩薩即說所送空順忍陀羅尼：

「怛絰他(一)　頭摩帝頭摩帝(二)　惡踦(軀宜切)頭摩帝(三)　缽囉婆娑頭摩帝(四)　薩婆迦捨頭摩帝(五)　阿鞞卻伽(其我切六)　培鞞娜卻伽(七)　碎(蘇骨切)朱叉卻伽(八)　阿嘙摸訶卻伽(九)　阿娜涅也卻伽(十)　毗耶佛履帝卻伽(十一)　僧迂嘍者卻伽(十二)　阿泥麼卻佉(十三)　盧者那卻伽(十四)　屍棄卻伽(十五)　毗底[穴/(怡-台+未)]囉卻伽(十六)　郁芻麼卻伽(十七)　塢囉卻伽(十八)　惡攲卻伽(十九)　耶婆麼娜卻伽(二十)　尤嘍跛卻伽(二十一)　耶婆毗娘那卻伽(二十二)　斫芻陀妬卻伽(二十三)　耶婆麼娜毗娘那陀妬卻伽(二十四)　必利洟陛(蒱比切)陀妬卻伽(二十五)　耶婆毗娘娜陀妬卻伽(二十六)　靼(之結切)埵(都和切)履悉蜜駐跛薩他娜卻伽(二十七)　耶婆阿瑟吒達奢阿勒尼迦佛他達摩卻伽(二十八)　獨佉卻伽(二十九)　耶婆磨勒伽卻伽(三十)　毗婆嘙哪毗敧嘙(三十一)　阿那娜娜(三十二)　阿陛娜娜(三十三)　三姥陀[朗-月+斤]娜娜(三十四)　薩婆迦囉娜娜囉(三十五)　薩婆僧薩他娜毗瞿跛娜娜(三十六)　阿緊(吉因切)柘若(女我切)娜娜(三十七)　叉(初詐切)婆叉嘙(三十八)　伊犁伊儸(三十九)　伊犁伊伊羅(四十)　[穴/(怡-台+未)]利莎波訶(四十一)。」

說此咒已白佛言：「世尊，此陀羅尼是彼山王如來所送。」

爾時，釋迦牟尼佛心大歡喜，贊言：「善哉！善哉！」並及一切娑婆世界諸大集眾，皆大歡喜同贊善哉，除空靜處入禪定者。

爾時，釋迦牟尼佛語香象菩薩言：「善男子，我今不起此座，於大眾中廣為眾生說此空順忍陀羅尼，文字及義不增不減。善男子，汝欲來此彼山王佛為護汝故，說無量根陀羅尼，汝可說之。何以故？能卻一切心受行故，得平等一切智智故，四魔境界壞故，法母三寶性不斷故。」

爾時，香象菩薩白佛言：「世尊，我今當說。」即於佛前說所持來無盡根大授記陀羅尼：

「怛侄他(一)　捨囉娜毗夜也(二)　式叉毗夜也(三)　徙寐履帝毗夜也(四)　缽囉河娜　毗夜也(五)　矣履地毗夜也(六)　因地利夜毗夜也(七)　嘙[朗-月+斤]毗夜也(八)　蒱騰伽毗夜也(九)　三摩地毗夜也(十)　陀羅尼毗夜也(十一)　羼帝　毗夜也(十二)　毗梨耶毗夜也(十三)　阇娜毗夜也(十四)　缽邏若　阿霤(力口切)必也毗夜也(十五)　阿紉(奴陵切)社毗夜也(十六)　摩伽毗夜也(十七)　遏鼻娘毗夜也(十八)　缽囉帝　三陛　爹毗夜也(十九)　步[穴/(怡-台+未)](無佛切)毗夜也(二十)　坒(那因切)絰[口+耶](余歌切)毗夜也(二十一)　摩訶梅怛梨毗夜也(二十二)　摩訶迦霤　那毗夜也(二十三)　摩訶牟帝多毗夜也(二十四)　摩呼畢叉毗夜也(二十五)　必利洟鼻毗夜也(二十六)　薩埵毗夜也(二十七)　達摩毗夜也(二十八)　答摸毗夜也(二十九)　阿盧迦毗夜也(三十)　缽囉帝婆娜毗夜也(三十一)　缽囉帝輸盧得迦毗夜也(三十二)　伽伽那毗夜也(三十三)　摩霤[多+頁]毗夜也(三十四)　缽囉帝多三姥波爹毗夜也(三十五)　輸娜　多毗夜也(三十六)　阿尼蜜多毗夜也(三十七)　揜(烏合切)缽囉尼系毗夜也(三十八)　侯嘍[多+頁]毗夜也(三十九)　瞿沙毗夜也(四十)　緊柘那毗夜也(四十一)　阿鼻三摩夜毗夜也(四十二)　阿怒娜(四十三)　阿奴娜(四十四)　阿嘙呵者者(四十五)　者遮囉(四十六)　者遮囉毗姥(四十七)　柘陛　斫芻者遮囉毗姥(四十八)　毗夜也毗姥(四十九)　察夜毗姥(五十)　阿麼毗夜也毗姥(五十一)　阿三姥陀遮囉毗姥(五十二)　塢眵陀毗姥(五十三)　阿迦舍毗姥(五十四)　驃缽舍麼毗姥(五十五)　阿那婆娑毗姥(五十六)　阿呵呵毗姥(五十七)　阿囉婆囉毗姥(五十八)　優波舍麼毗姥(五十九)　薩利羅毗姥(六十)　莎波呵(六十一)。」

說此咒已白佛言：「世尊，此是山王如來所說無盡根授記陀羅尼，護我身故。」

爾時，釋迦牟尼佛告長老憍陳如：「汝可受持讀誦此無盡根陀羅尼。憍陳如，佛出世難，聞此陀羅尼者亦復倍難。善男子，若佛如來、或佛弟子大阿羅漢等，於百千劫可得數知一切眾生三世心心數法；此陀羅尼德，非百千劫說能盡其邊。以是故，憍陳如，當受持此無盡根陀羅尼，於四眾中如聞廣說。若有眾生得聞此法，能盡惡業乃至得四無礙不壞辯才，能常樂說，於三界中得最勝身。」

爾時，炎德藏菩薩摩訶薩合掌向釋迦牟尼佛，以偈贊曰：

&emsp;&emsp;「六道煩惱苦所漂，&emsp;&emsp;佛智如船自他度；

&emsp;&emsp;六根所迷魔罥縛，&emsp;&emsp;佛出世難說實道，

&emsp;&emsp;智人能捨六種家；&emsp;&emsp;佛為世親除儉法，

&emsp;&emsp;得六神通諸三昧；&emsp;&emsp;諸佛大聖實語者，

&emsp;&emsp;能解眾生流轉縛。&emsp;&emsp;我等信心聞佛贊，

&emsp;&emsp;世親使我來此剎，&emsp;&emsp;唯願世尊聽我說！」

爾時，炎德藏菩薩摩訶薩白佛言：「世尊，西方過四十二恆河沙等佛剎，有佛世界名堅固幢，佛號智德峰王如來，十號具足，今現在說法。彼佛如來使我說欲，並問訊釋迦牟尼佛：『安隱住不？起居輕利不？弟子眾等無多患不？樂聽法不？若聽法已，能如說行堅固住不？樂阿蘭若行不？』如來於此破壞眾魔及龍眷屬，光顯正法最勝無礙轉妙法輪，但此世界諸惡眾生障礙未盡，於佛法輪不順行者，是故彼佛說此日藏法行壞龍境界炎品一切眾生惡業盡陀羅尼欲，所謂無願順陀羅尼。此陀羅尼有大勢力，有大利益，能盡一切欲貪、色無色貪、一切慢、增上慢、我慢等，如前所說，能裂一切無明暗聚，能捨一切苦擔。」

爾時，炎德藏菩薩即說所送無願順陀羅尼：

「怛絰他(一)　舍摩那舍婆(二)　阿婆叉舍婆(三)　斫芻舍婆(四)　輸嚧哆羅舍婆(五)　伽拏舍婆(六)　視婆舍婆(七)　迦耶舍婆(八)　摩那舍婆(九)　叉婆毗陀(十)　斫芻畢利洟鼻叉婆(十一)　輸嚧哆囉阿婆叉婆(十二)　伽囉拏帝阇叉婆(十三)　什婆婆喻叉婆(十四)　迦耶羯囉摩叉婆(十五)　摩那烏阇叉婆(十六)　阿盧迦若那叉婆(十七)　毗阇僧羯摩叉婆(十八)　唵句囉呿伽叉婆(十九)　娑摩嘍畢也鼻耶叉婆(二十)　舍摩迦阇叉婆(二十一)　叉耶囉婆叉婆(二十二)　羶哆鼻那婆叉婆(二十三)　那都那(二十四)　泥那都那(二十五)　阿婆泥那都那(二十六)　那耶波那夷那都那(二十七)　伊沙伊婆都度呿[口+寫]莎呵(二十八)。」

說此咒已白佛言：「世尊，此無願順陀羅尼，是彼智德峰王如來所送。」

爾時，釋迦牟尼佛及一切娑婆世界諸大集眾，皆讚：「善哉！善哉！」唯除在定。

爾時，釋迦牟尼佛告炎德藏菩薩摩訶薩言：「善男子，我今不起此座，於大眾中廣為一切眾生說此無願順陀羅尼，文字句義不增不減。善男子，汝從彼來，智德峰王佛為護汝故，說智慧依止陀羅尼，汝今當為一切眾生於此宣說。若有眾生聞此法已，所有上中下結欲有因緣所生煩惱悉皆微薄，復能除卻恆河沙劫生死之苦，一切惡業亦皆除滅，一切善根具足圓滿。」

爾時，炎德藏菩薩白佛言：「世尊，如是，如是，我今當說。」即於佛前說智慧依止陀羅尼：

「怛絰他　佉伽波利眵(姝兮切)提伽唎婆叉　西伽跋梨鼻也娑囉婆伽叉　叉婆踰岐(疆兮切)缽底呵梨　奢磨那四迦涕　三摩迷伽阇師(疏齊切)阿叉夜那低　叉婆跋栘(常兮切)祢[馬+犬]那阇師　婆摩娜阇師　娑摩伽邏阇師　阿地呵奢夜阇師　鼻缽囉婆阇師　西叉阇師　西祢夜阇婆阇師　娑利囉瞿咥(香之切)夜阇師　娑利羅瞿咥夜阿鞞綺婆那鳩世　薩檀拘帝　私婆檀那梯　毗哆缽囉鼻利低　嘔波羯囉磨那梯　阿那叱地夜跋羅仚(羌兮切)缽羅帝羯迷那　三迦太夜世　薩盧遮那婆迷　拘嚧太黎　迦摩薩世　阿世奢佉岐　那夜軍阇　鼻地夜跋泥　羯羅那跋泥　郁遮跋泥　三迷摩迦梨　奢利夜跋泥　摸伽阇師　呵利拘那婆　那夜那目仚　娑囉叉拘黎　那羅延拏樹黎　因陀羅婆薩泥　烏阿阿婆阿　阿阿(烏可切)何羅婆阿　婆囉阿婆囉　阿羅薩彌伽(其我切)豆佉祢提　囉涅槃醯莎和呵。」

說此咒已作如是言：「此是智德峰王佛所說陀羅尼。」

爾時，釋迦牟尼佛告長老舍利弗言：「汝可受持此智慧依止陀羅尼。所以者何？佛出世難，聞此陀羅尼亦復倍難。舍利弗，若佛如來及佛弟子大阿羅漢，於百劫中可得知此四天下微塵等數，此智依止陀羅尼德於百千劫說不能盡。此陀羅尼如是甚深，是故應受持讀誦，於此眾中廣為人說。若有眾生能聽受者，彼人所有下中上欲有因緣所生煩惱，及色無色有因緣所生煩惱，皆悉微薄；復能除卻恆河沙劫生死之苦、五無間業，及於女人舊所造業皆悉除滅，乃至漏盡得涅槃道。」

爾時，虛空藏菩薩摩訶薩合掌向佛而說偈言：

&emsp;&emsp;「如來真實知法界，&emsp;&emsp;示魔眾生正真道，

&emsp;&emsp;若有真實生信心，&emsp;&emsp;是則能破三惡道。

&emsp;&emsp;供養如來一香華，&emsp;&emsp;無量世受無上樂，

&emsp;&emsp;無量世中身具足，&emsp;&emsp;亦得無上真智慧。

&emsp;&emsp;若能一聞是總持，&emsp;&emsp;即能摧滅諸煩惱，

&emsp;&emsp;一切人天所供養，&emsp;&emsp;獲得無生及盡智。

&emsp;&emsp;華德藏佛功德具，&emsp;&emsp;彼佛使我來問訊。」

爾時，虛空藏菩薩白釋迦牟尼佛言：「北方去此八十恆河沙世界，彼有佛剎名一切香上，具足五濁，佛號德華藏如來、應供、正遍知、明行足、善逝、世間解、無上士、調御丈夫、天人師、佛世尊，今現在說法。彼佛使我送欲，並問訊釋迦牟尼佛。如來於此降伏眾魔及龍眷屬，最勝無礙轉妙法輪，但此剎中諸惡眾生，於佛法輪不順行者，是故彼德華藏佛，說此日藏法行壞龍境界炎品一切眾生惡業盡陀羅尼欲，所謂奢摩裴多悉致那利陀羅尼。此陀羅尼能令眾生得大勢力、得大利益、得大安隱，能除一切病苦，能壞一切煩惱、一切陰入界，能差別知一切法，能示一切方便，能清淨涅槃道，能令一切眾生心生歡喜，能入一切法門無有障礙，能以正法降伏外道令住佛法，能壞一切魔王境界。此陀羅尼有大力用，善攝一切諸魔外道令失勢力，能令諸天生大歡喜，能令夜叉心生知足，能怖阿修羅，能壞金翅鳥，能令緊陀羅生大歡喜，能令摩睺羅伽不敢回顧，能令外道默然無對，能令剎利心生歡喜，能令婆羅門信入佛法，能令毗舍、首陀羅等皆大歡喜，能令女人不樂多欲，能令懷孕女人產生安隱，能令多聞人心不失念，能令坐禪人樂阿蘭若，能除一切患難、一切斗諍饑饉疾疫，能除內外奸宄，能除非時寒熱、風雨暴水、苦辛枯澀惡觸等事，能光顯法母建立佛法，紹三寶種令不斷絕，於生死中作大安慰，能生盡智，能證無生智，能壞無明暗聚一切苦擔，此名奢摩裴鞞多悉致陀羅尼。」

爾時，虛空藏菩薩即於佛前，說奢摩裴多悉致那利大授記陀羅尼：

「怛絰他(一)　摩那叉(二)　阿婆叉(三)　羅伽婆叉(四)　阇羅叉(五)　末摩那叉(六)　阿婆叉(七)　曼陀叉(八)　那荼叉(九)　那荼囉叉(十)　鼻薩那吒(十一)　佉伽那吒(十二)　阿吒那吒(十三)　拘那吒(十四)　缽利鳩薩那吒(十五)　那荼那吒(十六)　富利迦那吒(十七)　郁怛羅那吒(十八)　迦毗那吒(十九)　軍阇那吒(二十)　蘇目伽那吒(二十一)　遮婆茂囉那吒(二十二)　佉伽凡鉗婆囉那吒(二十三)　富沙迦囉那吒(二十四)　系娑(蘇我切)郁盧達囉那吒(二十五)　三摩羅耶那吒(二十六)　失囉鳩三(二十七)　憍怛吒(二十八)　怛羅(二十九)　摩妬佉囉婆(三十)　提畜叉(三十一)　婆帝囉豎(三十二)　豆婆那摩羅豎(三十三)　婆呵那否智(三十四)　僧低　羅阇婆(三十五)　阿摩囉阇豎(三十六)　摩呼囉伽阇羅(三十七)　阿祢拏婆囉(三十八)　阿祢拏叉(三十九)　阿婆阿摩唎伽祢拏叉(四十)　[口+垔]沙[口+垔]婆都豆佉寫莎波呵(四十一)。」

說此咒已白佛言：「世尊，此陀羅尼有大勢力，有大利益，彼德華藏佛令我送來。」

爾時，釋迦牟尼佛贊言善哉，及一切大眾皆贊善哉，除坐禪者。

爾時，佛告虛空藏菩薩摩訶薩言：「善男子，我今不起此坐，廣為大眾說此陀羅尼，文句及義不增不減。善男子，汝從彼來，德華藏佛為護汝故說陀羅尼，令噁心者生歡喜心，諸不信者悉皆惛睡。此陀羅尼從德華藏佛所久修四無量行生，汝今當為一切眾生於此宣說。若有聞此陀羅尼，一切惡人皆生歡喜。」

爾時，虛空藏菩薩，即說一切噁心眾生生歡喜心、不信眾生悉皆惛睡陀羅尼：

「怛絰他(一)　浮呼鼻利呵(二)　浮浮囉(三)　[口+垔]邏囉浮(四)　一邏(五)　娑呵(六)　呵籌(七)　伽籌(八)　伽伽那叉(九)　奢摩奢摩(十)　蜜多囉蜜多囉(十一)　斫迦羅(十二)　跋帝帝[(匕/矢)+糴)](十三)　娑伽囉帝[(匕/矢)+糴)](十四)　豆利哆吲(香指切)[穴/(怡-台+未)](十五)　吲黎呵跋醯(十六)　那羅阇嚌(吒戒切十七)　夜婆那蜜低黎(十八)　綺底蜜低黎(十九)　婆利蜜低黎(二十)　始佉蜜低黎(二十一)　摩都囉蜜低黎(二十二)　佉伽蜜低黎(二十三)　薩都阇蜜低黎(二十四)　薩婆羯摩蜜低黎(二十五)　摩那跋利哆蜜低黎(二十六)　陀胝(張夷切)漯婆囉蜜低黎(二十七)　莎和呵(二十八)。」

說此持已，一切惡龍各還所住悉皆睡眠，唯除得忍不退轉者。乃至惡夜叉、惡阿修羅、惡迦樓羅、惡緊那羅、惡卑離多、惡毗舍阇、惡富單那、惡迦吒富單那，彼一切眾各還所住皆悉睡眠，唯除得忍不退轉者。若復有人噁心粗獷無有慈悲，彼此懷恨常不捨離，不畏當來墮於惡道，造五無間，誹謗正法，毀呰聖人，樂行不善，彼惡眾生聞此咒已悉皆惛睡。有信心者得慈悲心、不鬥諍心，得不濁心，得唸法緣心，畏當來世墮三惡道，得恭敬三寶心，得唸法心、念寂滅心。一切眾生聞此陀羅尼已，即得住於如是等心。

爾時，虛空藏菩薩白佛言：「世尊，我欲來此，彼德華藏佛為護我故，說此陀羅尼。」

爾時，釋迦牟尼佛告長老目乾連言：「汝可受持此陀羅尼。目連，如來多陀阿伽度阿羅訶三藐三佛陀出世甚難，聞此陀羅尼亦復倍難。所以者何？此陀羅尼從無限齊四梵行生。目揵連，如來百千劫不行余業，說此陀羅尼義，一切天人無有能知者，乃至十地菩薩亦不能知，唯除諸佛。此陀羅尼如是甚深、如是大力，能與大利益，能速滿足阿耨多羅三藐三菩提，又能滿足大慈大悲教化眾生。是故，目連，汝當受持讀誦此陀羅尼，於大眾中廣為人說。若有聞此陀羅尼者得大利益，多瞋眾生於未來世應受惡者，皆悉盡滅不受果報，能知生死多諸過惡，修大善根，取大福德，親近大善知識供給供養，是故速得不退阿耨多羅三藐三菩提。目連，此陀羅尼能燃法燈，紹三寶種。」