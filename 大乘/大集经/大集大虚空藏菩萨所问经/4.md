# 大集大虚空藏菩萨所问经卷第四

开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉诏译

“善男子！云何菩萨善知轨仪，修行离暗获得光明，不随他缘得自然智，速到大乘一切智智？善男子！若菩萨，于彼所行轨仪一切诸行，不退、不动获得光明，名为正法自智光明；亦名于法无障碍智。能离于暗获得光明，不随他缘得自然智。何以故？彼菩萨住自然智光明之时，于他有情及于此法，照了决定，不随他缘，速疾能证萨婆若智。”

尔时世尊说伽陀曰：

&emsp;&emsp;「已脫諸見之智者，&emsp;&emsp;於生死中具福德；

&emsp;&emsp;住於瑜伽離諸相，&emsp;&emsp;迴向菩提無盡處。

&emsp;&emsp;應具一切智資糧，&emsp;&emsp;無邊智慧虛空性；

&emsp;&emsp;無色、無相亦無法，&emsp;&emsp;則能滿足一切智。

&emsp;&emsp;應念佛身勝生子，&emsp;&emsp;於彼心意不散動；

&emsp;&emsp;應念佛身勝生子，&emsp;&emsp;於彼心意不散動。

&emsp;&emsp;法體遠離於諸欲，&emsp;&emsp;湛然寂靜常無相；

&emsp;&emsp;法體遠離於諸欲，&emsp;&emsp;湛然寂靜常無相。

&emsp;&emsp;無為、無染常解脫，&emsp;&emsp;是故名為念僧伽。

&emsp;&emsp;一切資緣諸事物，&emsp;&emsp;悉能捨施無所著；

&emsp;&emsp;一切資緣諸事物，&emsp;&emsp;悉能捨施無所著。

&emsp;&emsp;無為尸羅無諸漏，&emsp;&emsp;離身、語、意不流轉；

&emsp;&emsp;不生三有無所依，&emsp;&emsp;是為正念無漏戒。

&emsp;&emsp;淨居諸天體無垢，&emsp;&emsp;及住兜率紹法王；

&emsp;&emsp;淨居諸天體無垢，&emsp;&emsp;及住兜率紹法王。

&emsp;&emsp;若持諸佛之正法，&emsp;&emsp;不應執著煩惱事；

&emsp;&emsp;於法、非法皆解脫，&emsp;&emsp;如是能持諸佛法。

&emsp;&emsp;如佛所得菩提相，&emsp;&emsp;受持法者亦復然；

&emsp;&emsp;如佛所得菩提相，&emsp;&emsp;受持法者亦復然。

&emsp;&emsp;由我淨故有情淨，&emsp;&emsp;法淨智者隨行之；

&emsp;&emsp;由我淨故有情淨，&emsp;&emsp;法淨智者隨行之。

&emsp;&emsp;不作斷滅有情界，&emsp;&emsp;亦不見彼有增、減；

&emsp;&emsp;為說斷除顛倒見，&emsp;&emsp;化無量眾令清淨。

&emsp;&emsp;應說世間諸境界，&emsp;&emsp;不異如來之境界；

&emsp;&emsp;應說世間諸境界，&emsp;&emsp;不異如來之境界。

&emsp;&emsp;一切語言及文字，&emsp;&emsp;悉皆猶如空谷響；

&emsp;&emsp;一切語言及文字，&emsp;&emsp;悉皆猶如空谷響。

&emsp;&emsp;受持、修習及讀誦，&emsp;&emsp;盡能宣說法理趣；

&emsp;&emsp;無我、無人、無法想，&emsp;&emsp;如是安住陀羅尼。

&emsp;&emsp;能持一切諸佛法，&emsp;&emsp;善說聞者皆歡喜；

&emsp;&emsp;能持一切諸佛法，&emsp;&emsp;善說聞者皆歡喜。

&emsp;&emsp;於法不動無散心，&emsp;&emsp;亦於諸法無疑惑；

&emsp;&emsp;於法不動無散心，&emsp;&emsp;亦於諸法無疑惑。

&emsp;&emsp;無著、無縛、無障礙，&emsp;&emsp;能說千億俱胝典；

&emsp;&emsp;於諸有情無法想，&emsp;&emsp;彼得辯才勝功德。

&emsp;&emsp;承佛威神說妙法，&emsp;&emsp;千俱胝劫常無礙；

&emsp;&emsp;承佛威神說妙法，&emsp;&emsp;千俱胝劫常無礙。

&emsp;&emsp;若知一切法理趣，&emsp;&emsp;體性皆若於虛空；

&emsp;&emsp;無人、無命、無壽者，&emsp;&emsp;彼即名持佛正法。

&emsp;&emsp;有情本性皆圓寂，&emsp;&emsp;究竟諸法悉無生；

&emsp;&emsp;有情本性皆圓寂，&emsp;&emsp;究竟諸法悉無生。

&emsp;&emsp;見於諸蘊皆如幻，&emsp;&emsp;則見諸法真實性；

&emsp;&emsp;見於諸蘊皆如幻，&emsp;&emsp;則見諸法真實性。

&emsp;&emsp;譬如空中起浮雲，&emsp;&emsp;一切諸惑亦如是；

&emsp;&emsp;譬如空中起浮雲，&emsp;&emsp;一切諸惑亦如是。

&emsp;&emsp;若知無生常不生，&emsp;&emsp;則知寂滅亦無滅；

&emsp;&emsp;法無過去、未來世，&emsp;&emsp;決定不為死魔侵。

&emsp;&emsp;於法無動亦無思，&emsp;&emsp;不住菩提無覺想；

&emsp;&emsp;無我、無人起悲濟，&emsp;&emsp;是降天魔之眷屬。

&emsp;&emsp;見於識、智二平等，&emsp;&emsp;不住無為及有為；

&emsp;&emsp;心如幻化知世間，&emsp;&emsp;是名勇健難摧伏。

&emsp;&emsp;於此、彼岸無所著，&emsp;&emsp;說法修習相應者；

&emsp;&emsp;拔濟有情無人想，&emsp;&emsp;是名菩薩之導師。

&emsp;&emsp;觀察三有如曠野，&emsp;&emsp;亦如空性不變異；

&emsp;&emsp;無路、無人、無拔濟，&emsp;&emsp;是為說法大商主。

&emsp;&emsp;善說有、無真實法，&emsp;&emsp;了法本來常清淨；

&emsp;&emsp;悲與寂滅理相應，&emsp;&emsp;是名菩薩導師者。

&emsp;&emsp;前、後流轉心相續，&emsp;&emsp;如此二心不和合；

&emsp;&emsp;了知流注心體性，&emsp;&emsp;是名菩薩之勇健。

&emsp;&emsp;知諸法性本清淨，&emsp;&emsp;猶如虛空、如水月；

&emsp;&emsp;不著一切諸煩惱，&emsp;&emsp;是淨薩埵常稱讚。

&emsp;&emsp;若知一法同諸法，&emsp;&emsp;如幻陽炎無所取；

&emsp;&emsp;若知一法同諸法，&emsp;&emsp;如幻陽炎無所取。
」
说此决定法门时，七万二千那庾多天、人、紧那罗、摩睺罗伽等，皆发无上正等觉心；三万二千菩萨得无生法忍。于此三千大千世界，六种震动，大光普照，百千诸天雨种种花，奏诸伎乐，以邬驮南而共赞叹：“此诸有情，已为如来法印印之。若有闻此法门，能生胜解受持演说，如法修行一切智者，于此佛刹皆应礼敬以自庄严。所以者何？由佛世尊出兴于世，演此秘密决定法门，令我等闻，非馀有情所闻见故。”

尔时，大虚空藏菩萨，从佛世尊闻说是已，即时获得六无垢清净三摩地门，以价直三千世界摩尼宝网，覆于佛上而为供养，一心合掌作如是言：“如来今者以无碍智，观察一切有情根性前后善巧，宣说无障碍法甚深理趣，由此众会皆大欢喜赞叹大乘。”时十方世界所来集会诸菩萨等，复放光明，皆言：“由于如来说如是法门，令我等闻，深生庆幸靡不欢喜。”

尔时，会中有菩萨摩诃萨名曰迅辩，白大虚空藏菩萨言：“正士！汝名虚空库藏，而汝岂以虚空为库藏耶？”

虚空藏菩萨言：“善男子！我亦是虚空亦是库藏。”

迅辩菩萨言：“善男子！我愿见汝虚空库藏差别之相。”

虚空藏菩萨言：“善男子！如汝之心所思惟物，我令空中为汝雨之。”

迅辩菩萨言：“我昔曾见赤优波罗吉祥如来莲花庄严世界，彼有莲花名曰一切光明遍照，其量广于一俱卢舍，有多千叶香洁柔软，犹若迦止栗那绵，身触之时受极快乐；其香芬馥遍于无量百千世界，彼中菩萨闻香、见花即皆得定。唯愿仁者于此众会而雨是花。”

时迅辩菩萨一心净意，未久之间，于是大虚空藏菩萨以大威神加持力故，即于空中雨如是花。时此会众见是花已，各各获得爱乐花三摩地；从定出已异口同声，赞大虚空藏菩萨言：“善哉，善哉！正士！由汝加持智力故，令一切有情悉皆获得如是之力。”

尔时，众中复有菩萨名宝庄严，白大虚空藏菩萨言：“大士！唯愿为我及诸有情，于虚空中雨细粖金。”所言未讫，即有无量粖金，从虚空中如雨而下。

宝庄严菩萨复言：“愿于空中雨一切宝。”所言未讫，即于空中有无量无数种种名、种种色、种种摩尼之宝如雨而下。所谓：金、银、颇胝迦、吠琉璃、码碯、赤珠、牟娑罗藏宝，吉祥藏宝、髻娑罗无垢光宝，月光宝、日光宝、照曜宝、殊胜光宝，赡部光宝、火光宝，砗磲、璧玉、珊瑚、帝青宝，德藏宝、寂静光宝、澄清浊水宝，不坏光明宝、建立眼宝，旋转宝、释迦楞伽宝，胜宝、大胜宝、威德炽盛宝、吉祥藏王宝，金刚蘂宝、世光宝，光味宝、持光半月宝，赡部檀宝、赡部洲光宝，千光宝、炬火光宝，胜庄严宝、息热宝，无热恼宝、除病宝，净眼宝，净耳、鼻、舌、身、意宝，照曜支宝、照曜宝，青光宝、黄光宝，颇胝迦宝、白颇胝迦宝、网宝。以要言之，馀如是类无量之宝悉皆雨之，如是无边众宝名字，若于一劫不可说尽。

尔时，复有时王菩萨，白大虚空藏菩萨言：“大士！此娑诃世界，有无量受苦有情，贫匮饥饿无诸饮食，著破弊衣复有裸形；及诸饿鬼露体饥渴被发覆身，常思所弃涕唾脓血。为如是类愿生怜愍，雨以衣食而充济之。”

时虚空藏菩萨，以加持力，即于虚空，雨种种饮食异类衣服，百千色相无量无边不可算数，上妙细软过于迦止栗那绵，身触之时受极快乐。于此三千大千世界，一切贫匮孤露有情及诸饿鬼，蒙此饮食胜妙衣服悉皆充足。

尔时，会中复有菩萨名曰医王，白大虚空藏菩萨言：“大士！今此世界，无量有情婴诸疾病，复无眷属所能瞻视，以病缠绵受大苦恼。愿为此等诸有情类，雨上药草，令彼患者悉皆除愈。”所言未讫，即时虚空雨于无量甘露妙药；由此药故，一切病者服皆除差。

复有菩萨名摧恶趣，白大虚空藏菩萨言：“善男子！愿以大悲，息三恶趣受诸剧苦一切有情。”所言未讫，即于空中出大光明，照捺落迦、傍生、鬼趣，彼诸有情皆息众苦得受安乐。又于虚空雨众花鬘、涂香、末香，幢幡、伞盖、灯烛、音乐，奴婢、妻妾、童子、婇女。象马、车乘、宅舍，城郭、村邑、聚落、国土，宫殿、楼阁、花园、窗牖、床榻，珍宝、辇舆、四牛、十六牛，乃至千牛所驾之车，悉于虚空如雨而下；皆由大虚空藏菩萨加持力故。复告众言：“善男子！汝等皆取如是等物随用舍施，当令满足檀波罗蜜。”

复有菩萨名戒庄严，白大虚空藏菩萨言：“善男子！汝已雨于檀波罗蜜，何不复雨戒波罗蜜？”所言未讫，即时十方诸佛及诸菩萨，皆共赞叹戒波罗蜜庄严功德。如是赞叹戒功德声从空中出；如是赞叹忍辱、精进、禅定、智慧庄严功德，所出之声亦复如是。又闻诸佛菩萨百千词句，称赞诸法无增、无减；由此法音警觉三千大千世界，令无量无数有情，修学三乘而得成就。

复有菩萨名普遍光明，白大虚空藏菩萨言：“汝虚空库藏，为唯于此世界中现饶益有情，为复亦能于馀世界现如斯事？”

尔时，大虚空藏菩萨告普遍光明菩萨言：“善男子！汝获无垢妙净天眼，当观十方诸佛世界，为见何物？”说是语已，时普遍光明即以天眼，观见十方无量阿僧祇世界，所雨宝物、饮食、衣服，一如此界无所减少；又闻空中所说一切微妙法音亦不增减。

尔时，普遍光明菩萨见是事已，深生奇特叹未曾有，以邬驮南称赞大虚空藏菩萨：“不可思议难可测量，而能顿于一切世界，现如是等种种宝物；唯愿以佛威神之力及于仁者加持之力，令此众会及馀世界一切有情，普皆得见如是众宝，普皆得闻虚空法音。”尔时大虚空藏菩萨，即如其言更雨如是种种诸宝，皆令此会及他方国土一切有情悉皆得见，各各皆发无上正等菩提之心。

尔时，王舍大城有五百女人，共诣大虚空藏菩萨所。到已白言：“我闻正士能满一切有情所愿，然今我等夫主并死，不知所趣，唯愿大士示我令见。”

尔时，大虚空藏菩萨以威神力故，即为五百女人，各各现其本夫形状住菩萨前。时虚空藏告诸女言：“姊妹！当观此是汝等本夫以不？”

彼诸女等各见本夫，悲喜交集。时彼丈夫各自随逐是诸女等还归本家，七日之中为女说法，令得成就咸发无上菩提之心，住不退转。

时五百女相共来诣大虚空藏菩萨之所，一心同声以伽陀赞曰：

&emsp;&emsp;「我等今知是法相，&emsp;&emsp;猶如幻化虛空性；

&emsp;&emsp;而為我等示現夫，&emsp;&emsp;今我成就最勝業。

&emsp;&emsp;以是諸法皆變化，&emsp;&emsp;本空、無心、無所動；

&emsp;&emsp;由此通達無漏法，&emsp;&emsp;永不隨逐諸煩惱。

&emsp;&emsp;是故皆發菩提心，&emsp;&emsp;願欲拔濟有情類；

&emsp;&emsp;是故皆發菩提心，&emsp;&emsp;願欲拔濟有情類。

&emsp;&emsp;同名善調之如來，&emsp;&emsp;廣於後世修諸行；

&emsp;&emsp;同名善調之如來，&emsp;&emsp;廣於後世修諸行。」

尔时，复有五百丈夫被贼欲害，即闻空中声曰：“汝等当知有菩萨名大虚空藏，能于怖畏诸有情类施于无畏。汝等应当归依稽首，必无所害。”时彼诸人以恐怖故，皆共一心异口同声作如是言：“南无大虚空藏菩萨！”作是语时，虚空藏菩萨化五百人从虚空下，住彼人前，告诸贼言：“是等贫匮，何用害为？宁杀我等。今当与汝衣服、璎珞所须之物，令无所乏，勿断彼命。”时彼诸贼即杀化人，其五百人咸离怖畏泰然安隐，皆共往诣大虚空藏菩萨之所，恭敬合掌头面礼足作如是言：“我等今者皆从大师得全性命，故来顶礼，莫知所报广大之恩，唯愿为我说微妙法，当共受持成二利行。”

尔时，大虚空藏菩萨告言：“善男子！汝等今者既无所惧，各各宜发阿耨多罗三藐三菩提心，则得自利利他成就。”说是语已，彼等一时皆发阿耨多罗三藐三菩提心，即以上妙衣服价直百千，奉虚空藏菩萨以申供养。如是供养虚空藏菩萨已，即为供养一切诸佛。

尔时，世尊悉与彼等授于记莂：“于当来世过无量劫，修菩提分法已，当得成佛，同号无怖畏如来、多陀阿伽度、阿罗诃、三藐三佛陀。”

尔时，舍利子白大虚空藏菩萨言：“善男子！汝得此虚空库藏已来，经今几何不枯不竭，周给一切无有穷尽？”

虚空藏言：“大德！于意云何？岂有虚空而竭尽耶？”

“不也，大士！”

虚空藏言：“如是，大德舍利子！虚空自性无尽，我今所有善根功德亦复如是。所以者何？我为菩提，于无量劫积集无量无边善根，悉皆回向，如彼虚空无有穷竭，是故周给不竭不尽。如汝所言，而此空中施设库藏经几何者，乃至我发菩提心来，空中库藏久近如是。”

时舍利子复言：“汝发菩提心复经几时？”

答曰：“如佛世尊知其近远。”

舍利子即白佛言：“世尊！此虚空藏菩萨，发菩提心经几许时？”

佛言：“善男子！我若具说，人天闻者皆生疑惑。”

舍利子言：“善哉，世尊！唯愿垂慈为我开示；又此会中有无量众皆共渴仰，愿为解说令得净信。”

尔时，佛告舍利子：“譬如恒河沙数世界所有微尘，一一微尘复为一劫，如是尘劫为一洛叉。复有无量那由他洛叉微尘劫，尽是微尘所有劫数，彼虚空藏发于无上正等觉心，经尔所时。”

舍利子复白佛言：“世尊！彼虚空藏初发心时，所遇如来名字何等？”

佛告舍利子：“彼时如来出现于世，名一切胜愿宝威德王如来、应供、正遍知、明行足、善逝、世间解、无上士、调御丈夫、天人师、佛、世尊，世界名现一切佛刹，劫名宝庄严。舍利子！彼现一切佛刹世界，所有功德庄严成就，我以劫寿说不能尽。舍利子！彼佛世尊所坐道场，周千世界，复有超过数量诸菩萨众，以为眷属。舍利子！彼时世界有转轮王，名一切天灌顶，王于三千大千世界。彼王复有不可思议宝藏，有三万六千子，悉皆化生有大威德。彼佛世界乃至无有女人之名。舍利子！彼佛世尊寿百千劫，其一切天灌顶王，于四十中劫承事彼佛，一日之中用千俱胝上妙资具，积高须弥以为供养，所积福聚不可思议。其王诸子及诸眷属，皆发阿耨多罗三藐三菩提心。舍利子！彼时一切天灌顶王，莫作异观，今虚空藏菩萨是。”

尔时，舍利子白佛言：“甚奇，世尊！此大虚空藏菩萨，被不可思议甲胄，乃至久远住于大乘，能证如是威德法行。”

佛言：“舍利子！是大虚空藏菩萨，所供养佛超过无量恒河沙数，于彼佛所净菩提心，恒河沙数佛所菩提心净则意乐净；恒河沙数意乐净则加行净；恒河沙数加行净则增上意乐净；恒河沙数增上意乐净则檀波罗蜜多净；恒河沙数檀波罗蜜多净则尸罗波罗蜜多净；恒河沙数尸罗波罗蜜多净则忍辱波罗蜜多净；恒河沙数忍辱波罗蜜多净则精进波罗蜜多净；恒河沙数精进波罗蜜多净则禅那波罗蜜多净；恒河沙数禅那波罗蜜多净则般若波罗蜜多净；恒河沙数般若波罗蜜多净则方便波罗蜜多净；恒河沙数方便波罗蜜多净则一切有情无碍心无碍光净；恒河沙数有情无碍心无碍光净则大慈净；乃至大悲、大喜、大舍、大神通智净则身、语、心净；由恒河沙数心清净则一大人相净；如是广说三十二大人相乃至一切大人相善根净则虚空库藏净。舍利子！由如是故，此虚空藏菩萨，能于空中示现一切菩萨之行。舍利子！譬如虚空无有穷尽；善男子！如是菩萨一切愿行清净无尽亦复如是，是故名为虚空库藏。”

说是法时，会中有一万菩萨获得无尽财宝，于虚空库藏满足愿忍。

尔时，会中复有菩萨名曰法王，白大虚空藏菩萨言：“我愿从空中闻妙法音。”

虚空藏言：“善男子！汝极生恭敬，心住虚空作大师想，我当令汝闻妙法音。”

尔时法王菩萨，并诸大众一心合掌，向空礼敬瞻仰而住，以虚空藏菩萨加持力故，即于空中出伽陀曰：

&emsp;&emsp;「心意與諸法，&emsp;&emsp;皆如於虛空；

&emsp;&emsp;我今說少分，&emsp;&emsp;汝等次第聽。

&emsp;&emsp;虛空無高故，&emsp;&emsp;下亦不可得；

&emsp;&emsp;諸法亦如是，&emsp;&emsp;其性無高、下。

&emsp;&emsp;虛空無有生，&emsp;&emsp;滅亦無所得；

&emsp;&emsp;諸法亦如是，&emsp;&emsp;生、滅不可得。

&emsp;&emsp;空中無損減，&emsp;&emsp;復無增益性；

&emsp;&emsp;諸法如虛空，&emsp;&emsp;平等無增、減。

&emsp;&emsp;空中無有暗，&emsp;&emsp;亦無於所染；

&emsp;&emsp;空中無有暗，&emsp;&emsp;亦無於所染。

&emsp;&emsp;譬如日月光，&emsp;&emsp;虛空無愛染；

&emsp;&emsp;譬如日月光，&emsp;&emsp;虛空無愛染。

&emsp;&emsp;譬如於虛空，&emsp;&emsp;鉾槊無傷損；

&emsp;&emsp;譬如於虛空，&emsp;&emsp;鉾槊無傷損。

&emsp;&emsp;如空雨甘露，&emsp;&emsp;虛空無愛悅；

&emsp;&emsp;如空雨甘露，&emsp;&emsp;虛空無愛悅。

&emsp;&emsp;毀、譽空不動，&emsp;&emsp;苦、樂心恒靜；

&emsp;&emsp;大地雖搖動，&emsp;&emsp;虛空性常住。

&emsp;&emsp;菩薩於世法，&emsp;&emsp;遠離分別心；

&emsp;&emsp;菩薩於世法，&emsp;&emsp;遠離分別心。

&emsp;&emsp;虛空離生、滅，&emsp;&emsp;法界無去、來；

&emsp;&emsp;眾色現於空，&emsp;&emsp;諸法依心住。

&emsp;&emsp;空無色、非色，&emsp;&emsp;心性亦復然；

&emsp;&emsp;虛空唯假名，&emsp;&emsp;心意識如是。

&emsp;&emsp;如空無邊故，&emsp;&emsp;智者德如斯；

&emsp;&emsp;如空無邊故，&emsp;&emsp;智者德如斯。

&emsp;&emsp;虛空無前際，&emsp;&emsp;五蘊性亦然；

&emsp;&emsp;過、現四大空，&emsp;&emsp;未來亦如是。

&emsp;&emsp;如劫燒空界，&emsp;&emsp;難滿諸有情；

&emsp;&emsp;如劫燒空界，&emsp;&emsp;難滿諸有情。

&emsp;&emsp;佛說大法句，&emsp;&emsp;離欲出世間；

&emsp;&emsp;佛說大法句，&emsp;&emsp;離欲出世間。

&emsp;&emsp;了知真實法，&emsp;&emsp;不壞、不住性；

&emsp;&emsp;知性即無性，&emsp;&emsp;正見住實際。

&emsp;&emsp;聲性空無有，&emsp;&emsp;言說性亦然；

&emsp;&emsp;聲性空無有，&emsp;&emsp;言說性亦然。

&emsp;&emsp;諸法如幻、炎，&emsp;&emsp;夢、影、響皆空；

&emsp;&emsp;寂靜無比方，&emsp;&emsp;引導故為喻。

&emsp;&emsp;法無相說相，&emsp;&emsp;能、所相皆無；

&emsp;&emsp;菩薩了真如，&emsp;&emsp;如空無所得。

&emsp;&emsp;無著、無所有，&emsp;&emsp;無覺、無戲論；

&emsp;&emsp;不度有情故，&emsp;&emsp;如性為菩薩。

&emsp;&emsp;有情本涅槃，&emsp;&emsp;聞此不驚怖；

&emsp;&emsp;有情本涅槃，&emsp;&emsp;聞此不驚怖。

&emsp;&emsp;猶如於幻師，&emsp;&emsp;害多幻化眾；

&emsp;&emsp;猶如於幻師，&emsp;&emsp;害多幻化眾。

&emsp;&emsp;幻化及有情，&emsp;&emsp;諸佛法亦爾；

&emsp;&emsp;幻化及有情，&emsp;&emsp;諸佛法亦爾。

&emsp;&emsp;虛空藏菩薩，&emsp;&emsp;得虛空庫藏；

&emsp;&emsp;虛空藏菩薩，&emsp;&emsp;得虛空庫藏。

&emsp;&emsp;無邊功德聚，&emsp;&emsp;得此清淨藏；

&emsp;&emsp;無邊功德聚，&emsp;&emsp;得此清淨藏。

&emsp;&emsp;應知一切法，&emsp;&emsp;因緣和合生；

&emsp;&emsp;應知一切法，&emsp;&emsp;因緣和合生。

&emsp;&emsp;世尊常演說，&emsp;&emsp;四種法無盡；

&emsp;&emsp;世尊常演說，&emsp;&emsp;四種法無盡。

&emsp;&emsp;如諸世間物，&emsp;&emsp;可說有窮盡；

&emsp;&emsp;無物、無所盡，&emsp;&emsp;是故說無盡。

&emsp;&emsp;究竟滅盡法，&emsp;&emsp;盡法無所盡；

&emsp;&emsp;無盡、無不盡，&emsp;&emsp;是故說無盡。

&emsp;&emsp;若人聞此法，&emsp;&emsp;名菩薩覺悟；

&emsp;&emsp;若人聞此法，&emsp;&emsp;名菩薩覺悟。
」
尔时，大众闻是伽陀已，即于会中有八千菩萨得无生法忍，一万二千天子住虚空中，发于阿耨多罗三藐三菩提心。