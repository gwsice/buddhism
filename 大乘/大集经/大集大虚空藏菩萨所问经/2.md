# 大集大虚空藏菩萨所问经卷第二

开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉诏译

尔时，世尊复告大虚空藏菩萨摩诃萨言：“善男子！菩萨成就四法，修行净戒波罗蜜多犹若虚空。云何为四？所谓：知身如影像；知声如谷响；知心如幻化；知慧如虚空。是为菩萨成就四法，修行净戒波罗蜜多犹若虚空。

“复次，若菩萨成就八法，能净修行净戒波罗蜜多。云何为八？所谓：不离菩提心，戒清净故；离声闻、缘觉心得无限量心，戒清净故；不舍一切学处，智慧清净故；于一切处受生，愿清净故；于戒不缓任运无作，行清净故；回向菩提，魔罗心清净故；心无热恼，烦恼清净故；大愿圆满，菩提清净故。是为菩萨成就八法，能净修行净戒波罗蜜多。

“善男子！譬如虚空清净，菩萨持戒清净亦尔；譬如虚空无有垢秽，菩萨持戒无垢亦尔；譬如虚空寂静不乱，菩萨持戒寂静亦尔；譬如虚空无有边际，菩萨持戒无边亦尔；譬如虚空无有系属，菩萨持戒无系亦尔；譬如虚空无有执著，菩萨持戒离著亦尔；譬如虚空无可积集，菩萨持戒无积亦尔；譬如虚空不离于性，菩萨持戒不离亦尔；譬如虚空其性常住，菩萨持戒常住亦尔；譬如虚空究竟无尽，菩萨持戒无尽亦尔；譬如虚空无有形相，菩萨持戒离相亦尔；譬如虚空无有来、往，菩萨持戒无动亦尔；譬如虚空无有戏论，菩萨持戒离戏亦尔；譬如虚空远离诸漏，菩萨持戒无漏亦尔；譬如虚空无所为作，菩萨持戒无为亦尔；譬如虚空无有变易，菩萨持戒不变亦尔；譬如虚空无有分别，菩萨持戒无取亦尔；譬如虚空遍一切处，菩萨持戒周遍亦尔；譬如虚空无有破坏，菩萨持戒无犯亦尔；譬如虚空无有高下，菩萨持戒平等亦尔；譬如虚空性离于染，菩萨持戒无染亦尔。善男子！是为菩萨修行净戒波罗蜜多犹若虚空。”

尔时，世尊说伽他曰：

&emsp;&emsp;「護戒寂靜心無垢，&emsp;&emsp;能除熱惱無所得；

&emsp;&emsp;身、語、意業無瑕疵，&emsp;&emsp;一切律儀皆具足。

&emsp;&emsp;智者不以戒憍逸，&emsp;&emsp;內心恒寂而無亂；

&emsp;&emsp;智者不以戒憍逸，&emsp;&emsp;內心恒寂而無亂。

&emsp;&emsp;遠離諸業無思慮，&emsp;&emsp;如是不生諸分別；

&emsp;&emsp;既離青、黃及赤、白，&emsp;&emsp;亦不住於名色中。

&emsp;&emsp;無取、無捨、無染心，&emsp;&emsp;譬如虛空無障礙；

&emsp;&emsp;此戒智者所稱讚，&emsp;&emsp;不見所讚諸句義。

&emsp;&emsp;是戒能令心寂靜，&emsp;&emsp;亦能寂靜諸煩惱；

&emsp;&emsp;是戒能令心寂靜，&emsp;&emsp;亦能寂靜諸煩惱。

&emsp;&emsp;解脫諸縛之聖者，&emsp;&emsp;悉皆安住於尸羅；

&emsp;&emsp;解脫諸縛之聖者，&emsp;&emsp;悉皆安住於尸羅。

&emsp;&emsp;諸有杜多居蘭若，&emsp;&emsp;小欲喜足絕貪求；

&emsp;&emsp;諸有杜多居蘭若，&emsp;&emsp;小欲喜足絕貪求。

&emsp;&emsp;如是戒是為根本，&emsp;&emsp;思惟寂靜解脫句；

&emsp;&emsp;如是戒是為根本，&emsp;&emsp;思惟寂靜解脫句。

&emsp;&emsp;亦令遠離於散動，&emsp;&emsp;斷諸煩惱及諸見；

&emsp;&emsp;亦令遠離於散動，&emsp;&emsp;斷諸煩惱及諸見。

&emsp;&emsp;決定不捨菩提故，&emsp;&emsp;而於菩提無分別；

&emsp;&emsp;決定不捨菩提故，&emsp;&emsp;而於菩提無分別。

“善男子！若菩萨成就四法，修行忍辱波罗蜜多犹若虚空。云何为四？所谓：他骂不报，知语如虚空；他打不报，知身如虚空；他瞋不报，知心如虚空；掉戏不报，知意如虚空。是为菩萨成就四法，修行忍辱波罗蜜多犹若虚空。

“复次，若菩萨成就八法，能净修行忍辱波罗蜜多。云何为八？所谓：于诸有情心无限碍犹若虚空，修行忍辱得清净故；于诸利养不生贪著犹若虚空，修行忍辱得清净故；于诸有情利益平等犹若虚空，修行忍辱得清净故；身、心无坏犹若虚空，修行忍辱得清净故；离诸惑结犹若虚空，修行忍辱得清净故；离所观境犹若虚空，修行忍辱得清净故；观诸法性不生、不灭犹若虚空，修行忍辱得清净故；于色、无色以慈遍缘犹若虚空，修行忍辱得清净故。是为菩萨成就八法，能净修行忍辱波罗蜜多犹若虚空。

“善男子！复有八法，能谛观察修行忍辱波罗蜜多。云何为八？所谓性空忍辱，不坏诸见故；无相忍辱，不遣于相故；无愿忍辱，不舍菩提故；无行忍辱，不尽有为故；无生忍辱，不住无为故；无起忍辱，不住生灭故；无有情忍辱，不坏体性故；如如忍辱，不坏三世故。如是，善男子！是为八种谛察法忍能修忍辱波罗蜜多。

“又，善男子！行忍辱波罗蜜多时，若有毁骂于我，我当忍受，名我忍辱，非忍辱波罗蜜多。若见骂者及以骂法，我当忍受，名我忍辱，非忍辱波罗蜜多。住无诤行是音声忍辱，非忍辱波罗蜜多。作是加行彼我俱空，思惟忍受彼我无常，思惟忍受，此名施设忍辱，非忍辱波罗蜜多。善男子！都不见有能行、所行。譬如大娑罗林，若复有人手持利斧，入彼林中斫其枝叶，彼树终无一念之心，彼为能斫、此为所斫，不生憎爱。善男子！菩萨摩诃萨行忍辱波罗蜜多时，亦复如是无有憎爱，无能分别、无所分别，是为菩萨修行忍辱波罗蜜多犹若虚空。”

尔时，世尊说伽他曰：

&emsp;&emsp;「盡智無生清淨忍，&emsp;&emsp;於境不染意成就；

&emsp;&emsp;內、外寂靜無所依，&emsp;&emsp;心淨忍辱虛空等。

&emsp;&emsp;是身如影、如草木，&emsp;&emsp;心形如幻無真實；

&emsp;&emsp;是法性空無所見，&emsp;&emsp;身、心變異等於彼。

&emsp;&emsp;設有毀、譽無喜、怒，&emsp;&emsp;無所分別、無高下；

&emsp;&emsp;知忍如地、如門閫，&emsp;&emsp;依教忍辱度有情。

&emsp;&emsp;雖知一切法性空，&emsp;&emsp;無人、無我、無壽命；

&emsp;&emsp;不違因緣及造作，&emsp;&emsp;此忍最為真實行。

&emsp;&emsp;聞彼惡言不瞋恚，&emsp;&emsp;知語言性如虛空；

&emsp;&emsp;修習身、心空亦然，&emsp;&emsp;當淨有情修此忍。

“善男子！云何菩萨修行精进波罗蜜多犹若虚空？若菩萨成就四法，修行精进波罗蜜多犹若虚空。云何为四？所谓：勤修善根，知一切法未成就故；于诸佛所作大供养，了知如来身平等故；常乐成就无量有情，知诸有情无所得故；从诸佛所受持正法，不见诸法所厌离故。是为菩萨成就四法，修行精进波罗蜜多犹若虚空。

“复次，善男子！若菩萨成就八法，能净修行精进波罗蜜多。云何为八？由庄严身，勤行精进，知身如影，像无所得故；由庄严语，勤行精进，知语如露，性无所得故；由庄严心，勤行精进，得致于定，知心无所得故；为具诸波罗蜜分，勤行精进，展转修习，思惟无所得故；由成就一切菩提分法，勤行精进，菩提性相，思惟无所得故；为净佛土，勤行精进，知诸佛国等于虚空，无所得故；为成就一切所闻悉皆能持，勤行精进，知所闻法犹如响应，究竟无所得故；为成就一切佛法故，勤行精进，知诸法界平等一相，思惟无所得故。是为菩萨成就八法，能净修行精进波罗蜜多。

“善男子！菩萨复有二种精进，所谓：加行精进；限齐精进。以加行精进策身、口、意，修习成就一切善法，无有所住，思惟无所得故。以限齐精进应住不出、不入，随顺法界无所去来，则如虚空，无所得故。如虚空无色于诸有情成就所作，菩萨精进亦复如是，依诸佛法成就一切有情事故。如虚空含容一切色，菩萨精进含容一切有情，离一切见亦复如是。如虚空一切草木生长无根、无住，菩萨精进生长一切佛法，不住我见亦复如是。如虚空遍一切处无所动摇，菩萨精进遍一切善法，无所动相亦复如是。如虚空等现种种色，菩萨精进等为有情，示现修习平等思惟，皆无所得亦复如是。善男子！是为菩萨修行精进波罗蜜多犹若虚空。”

尔时，世尊说伽他曰：

&emsp;&emsp;「勇猛所生精進力，&emsp;&emsp;無悋於身及命財；

&emsp;&emsp;能行威德大菩提，&emsp;&emsp;於諸有情恒利益。

&emsp;&emsp;往昔所修功德利，&emsp;&emsp;不生厭倦常修習；

&emsp;&emsp;往昔所修功德利，&emsp;&emsp;不生厭倦常修習。

&emsp;&emsp;願遊無量諸佛剎，&emsp;&emsp;推伏一切諸魔羅；

&emsp;&emsp;常樂給施一切人，&emsp;&emsp;常樂護持於淨戒，

&emsp;&emsp;常樂大慈相應忍，&emsp;&emsp;常樂勤集諸善根，

&emsp;&emsp;思惟無量禪定心，&emsp;&emsp;以大智慧常觀察，

&emsp;&emsp;無量慈心捨瞋恚，&emsp;&emsp;功德利益正修行；

&emsp;&emsp;於身、於命無所慳，&emsp;&emsp;善能解脫諸煩惱。

&emsp;&emsp;常修無我空解脫，&emsp;&emsp;離相、無相大威德；

&emsp;&emsp;永離諸見修菩提，&emsp;&emsp;如幻、陽焰觀自性。

&emsp;&emsp;樂說空法無思慮，&emsp;&emsp;依世淨行讀諸經；

&emsp;&emsp;於法、無法二俱亡，&emsp;&emsp;不捨音聲及文字。

&emsp;&emsp;於世常說諸經典，&emsp;&emsp;讚佛功德亦無邊；

&emsp;&emsp;於世常說諸經典，&emsp;&emsp;讚佛功德亦無邊。

&emsp;&emsp;悟於無量有情性，&emsp;&emsp;不滯於生及不生；

&emsp;&emsp;悟於無量有情性，&emsp;&emsp;不滯於生及不生。

“善男子！云何菩萨修行禅定波罗蜜多犹若虚空？若菩萨成就四法，修行禅定波罗蜜多犹若虚空。云何为四？所谓：安心于内，内心无所见；制心于外，外心无所得；由自心平等故，知一切有情心亦平等；彼心及平等思惟，证知皆如幻化。是为菩萨成就四法，修行禅定波罗蜜多犹若虚空。

“复次，善男子！若菩萨成就八法，能净修行禅定波罗蜜多。云何为八？所谓：不依蕴而修禅定；不依处而修禅定；不依界而修禅定；不依现世而修禅定；不依他世而修禅定；不依欲界而修禅定；不依色界而修禅定；不依无色界而修禅定。是为菩萨成就八法，能净修行禅定波罗蜜多犹若虚空。

“复次，善男子！菩萨以专注心禅定清净。云何专注？于法名字不除、不加，无变异、无差别，无损、无益，无取、无舍，无暗、无明，无分别、非不分别，无想、无作意，无一、无二亦无无一二，无动、无思、无戏论，无积聚亦无无积聚，不思惟一切相，心无所住，名为专注。专注心不流散，于色、眼、色识远离故自相清净；观行专注心不流散，于声、耳、声识远离故自相清净；专注心不流散，于香、鼻、香识远离故自相清净；专注心不流散，于味、舌、味识远离故自相清净；专注心不流散，于触、身、触识远离故自相清净；专注心不流散，于法、意、法识远离故自相清净。

“善男子！譬如虚空，于劫烧时不为所烧，于水灾时不为所湿。如是菩萨修习禅定，不为一切诸烦恼火之所焚烧；一切解脱等持、等至，诸禅定水之所漂溺。常无间杂，令散动有情安住禅定，而于禅定不生爱味，出定亦然，无复障碍。于诸圣人常现寂静，非圣人所勤成就之。常令定心住于平等，不平等者说法化导。不见平等及不平等，于等、不等亦不相违。心无有碍犹如虚空，是故名为修禅定者；亦名胜慧修禅定者；亦名不住识修禅定者。由此定故，而彼菩萨获得如是无住禅定犹若虚空。”

尔时，世尊说伽他曰：

&emsp;&emsp;「善護諸根修靜慮，&emsp;&emsp;常定不著於有情；

&emsp;&emsp;等引平等度世間，&emsp;&emsp;於內、於外常安住。

&emsp;&emsp;不依於蘊及處、界，&emsp;&emsp;遠離境界住寂靜；

&emsp;&emsp;智者其心常在禪，&emsp;&emsp;於等、不等皆平等。

&emsp;&emsp;達於法界無高下，&emsp;&emsp;見心與意皆寂靜；

&emsp;&emsp;達於法界無高下，&emsp;&emsp;見心與意皆寂靜。

&emsp;&emsp;彼無變易及禪定，&emsp;&emsp;自在心趣亦復然；

&emsp;&emsp;彼無變易及禪定，&emsp;&emsp;自在心趣亦復然。

&emsp;&emsp;皆為有情成就故，&emsp;&emsp;彼復不著於有情；

&emsp;&emsp;境界如空、如幻化，&emsp;&emsp;陽炎、水月、夢及雲。

&emsp;&emsp;已知禪定及世間，&emsp;&emsp;即轉世心成智慧；

&emsp;&emsp;已知禪定及世間，&emsp;&emsp;即轉世心成智慧。

&emsp;&emsp;了達禪定及神通，&emsp;&emsp;遊歷遍於俱胝剎；

&emsp;&emsp;了達禪定及神通，&emsp;&emsp;遊歷遍於俱胝剎。

&emsp;&emsp;諸根調伏意寂然，&emsp;&emsp;度奢摩他無分別；

&emsp;&emsp;諸根調伏意寂然，&emsp;&emsp;度奢摩他無分別。

&emsp;&emsp;以無所得住平等，&emsp;&emsp;故名平等遍無相；

&emsp;&emsp;以無所得住平等，&emsp;&emsp;故名平等遍無相。

“善男子！云何菩萨修行般若波罗蜜多犹若虚空？若菩萨成就四法，修行般若波罗蜜多犹若虚空。云何为四？所谓：由虚空清净故，入一切有情清净；由智清净故，入一切识清净；由法界清净故，入我、人、有情、寿者清净；由义清净故，入一切文字清净。是为菩萨成就四法，修行般若波罗蜜多犹若虚空。

“复次，善男子！若菩萨成就八法，能净修行般若波罗蜜多。云何为八？所谓：勤集一切善法，不著常见；勤断一切不善法，不著断见；知缘起法而不违于无生法忍；现四无碍解而不著于四辩；善能决择四邬驮南，不见无常、苦、无我、寂静；善说业果而亦不动；于无业果住无戏论；智常显说一切法句差别之相；善得一切净法光明；于诸有情说于清净及杂染法。是为菩萨成就八法能净修行般若波罗蜜多。

“善男子！当知般若是清净句，能摧恶觉故；是无变异句，自相清净故；是无分别句，无可限齐故；是如实句，性真实故；是谛句，无动摇故；是诚实句，无虚诳故；是聪慧句，解诸缚故；是满足句，圣者功德故；是通达句，善能观察故；是第一义句，无所言说故；是平等句，无差别故；是坚牢句，不可坏故；是不动句，无所依故；是金刚句，能穿凿故；是济度句，所作已办故；是清净句，性无染故；是无暗句，明无所得故；是无二句，无有建立故；是尽句，究竟尽灭故；是无尽句，无为常住故；是无为句，非生、灭所摄故；是空句，最清净故；是虚空句，无障碍故；是虚空道句，无行迹故；是无所得句，自性无故；是智句，智、识无二故；是无摧句，离对治故；是无身句，无转易故；是苦遍知句，离遍计苦故；是集断句，害贪欲故；是证灭句，究竟无生故；是修道句，入无二道故；是佛陀句，能生正觉故；是达摩句，究竟离欲故。善男子！如是等类句义差别，智慧光明不属于他，于所说法随入少分，都无分别及所分别，是名修行般若波罗蜜多犹若虚空。”

尔时世尊说伽他曰：

&emsp;&emsp;「明慧能斷煩惱習，&emsp;&emsp;示現作業及因緣，

&emsp;&emsp;不依我見及有情，&emsp;&emsp;不住壽者并人相，

&emsp;&emsp;於我、無我二俱離，&emsp;&emsp;顯說般若到真源。

&emsp;&emsp;般若能摧於所有，&emsp;&emsp;般若能度於瀑流，

&emsp;&emsp;般若能作清淨因，&emsp;&emsp;般若能安勝解脫，

&emsp;&emsp;淨慧能離諸纏蓋，&emsp;&emsp;於蘊、處、界悉遍知。

&emsp;&emsp;明慧照曜三界空，&emsp;&emsp;於能、所相皆解脫；

&emsp;&emsp;修行般若令清淨，&emsp;&emsp;一切世間無所著；

&emsp;&emsp;通達能行般若行，&emsp;&emsp;常修淨慧照真空。

&emsp;&emsp;五眼清淨五根明，&emsp;&emsp;能除五趣淨五蘊；

&emsp;&emsp;至於彼岸常安住，&emsp;&emsp;入於法界亦復然；

&emsp;&emsp;平等猶若大虛空，&emsp;&emsp;高廣善順於佛智。

&emsp;&emsp;於得、無得二俱離，&emsp;&emsp;能示中道甘露門；

&emsp;&emsp;隨順聖人之所行，&emsp;&emsp;善能分別、無分別。

&emsp;&emsp;能知苦、集斷貪愛，&emsp;&emsp;修道、示滅顯無為；

&emsp;&emsp;成就實智慧光明，&emsp;&emsp;故了三世無來、去。

&emsp;&emsp;於諸剎土皆平等，&emsp;&emsp;諸法寂靜等亦然；

&emsp;&emsp;了諸有情無我、人，&emsp;&emsp;是則真修智慧者。

“善男子！云何菩萨修行福德犹若虚空？善男子！一切法性犹如虚空，以菩提心而为种子，所修福聚皆不舍离于菩提心；积集善根而皆回向萨婆若海，由是获得无量福德皆如虚空。善男子！菩萨应当发如是心，虚空无量故，感招福聚亦复无量。何以故？由意无量故福亦无量；菩萨于彼应作是观。

“善男子！复有十种无量庄严，菩萨应满如是福聚。云何为十？所谓：无量身庄严，相好圆满故；无量语庄严，随说法轮皆清净故；无量心庄严，通达一切有情心故；无量行智庄严，成熟无量诸有情故；无量行相庄严，净无量佛刹故；无量福德、禅定、精进庄严，成满无量佛威仪故；无量大菩提场庄严，应满一切相及行故；无量无遮施会庄严，成满无量佛毫相故；无量恭敬无我庄严，成满如来无见顶相故；无量无间定心庄严，成满无量无谄曲心顺净意故。善男子！是为十种无量庄严。菩萨若能如是发广大心犹如虚空，所获福德如虚空故。

“善男子！云何菩萨修行智慧犹如虚空？若菩萨遍缘一切有情，有欲心、无欲心如实知；有瞋心、无瞋心如实知；有痴心、无痴心如实知；有杂染心、无杂染心如实知；自既离欲，复能为他补特伽罗说调伏欲法；自既离瞋，复能为他补特伽罗说调伏瞋法；自既离痴，复能为他补特伽罗说调伏痴法；自离杂染，复能为他说调伏一切诸烦恼法；不见有贪、瞋、痴烦恼者为下劣心，离贪、瞋、痴烦恼者为胜上心。何以故？以彼菩萨于不二法界清净法门以证知故；如是法界即贪、瞋、痴界；如是法界即离染界。是故法界与一切法互相涉入，法界即法、法即法界，无所不遍。若知我界即知法界，法界、我界无有二故。所以者何？我清净故法界清净，如是一切法清净故。光显容受亦无容受，离于一切相无相故。无所安立，犹如虚空，名无碍智。由无碍智了一切法无所障碍，是为菩萨修行智慧犹如虚空。

“善男子！云何菩萨佛所印可佛随念？所谓：念无漏戒，是戒佛随念；一切法平等不散，是定佛随念；一切法无所分别，是慧佛随念；不住于二心，是解脱佛随念；不著一切智，是解脱知见佛随念；三世平等不动，是力佛随念；不住一切漏，是无所畏佛随念；如是当念佛身所有一切功德，皆是佛随念，法界平等无所分别。

“复次，佛随念，念佛所有色自性清净，由见色自性清净故，无念智随至，乃至受、想、行、识，见识自性清净故，无念智随至。如是十二处、十八界亦复如是。由一切法自性智故，最殊胜慧一切作意，远离一切见缠。远离如是，知色无垢浊，念无垢浊，是谓佛所印可佛随念。

“复次，佛随念，谓念于佛行、住、坐、卧一切威仪，不生执著；于佛说法、于佛寂嘿不生执著，亦不执著念与非念。所以者何？佛无念、无作意、非色、非相、非法、非非法，由一切相缘虑不现行故。善男子！是名佛所印可佛随念。

“善男子！云何菩萨佛所印可法随念？法名离欲，于法无染故，亦无法随念。法名无阿赖耶，于法无隐没故，亦无法随念。法名寂静，以无心、意、识染著故，亦无法随念。法名无相，于法无随相识故，亦无法随念。法名无为，于法无施设住故，亦无法随念。

“复次，法随念，若念无间断不起法想，即入正位证无生忍，观一切法本来不生无法可证，即是一切学、无学、缘觉、菩萨，正等菩提所证之处。如是一切圣所证解脱法，亦无自性。是为菩萨佛所印可法随念。

“善男子！云何菩萨佛所印可僧伽随念？僧名无为，彼不可以造作而作，而无现行身、语、意业，但是施设而有所行。是无为僧，离施设住、超诸言论。善男子！是为佛所印可僧伽随念。

“善男子！云何菩萨佛所印可舍随念？所谓舍于一切所依资具，及舍于法亦无所舍，此名最胜舍。于一切法无取、无舍亦无所求，无有缘虑、非无缘虑，彼无心行亦无施设，亦不住于识，不生于心以无住心故；名为佛所印可舍随念。复次，菩萨舍随念者，以所修行回向平等萨婆若智，不见菩提为所随念。何以故？以萨婆若与彼随念性无二故。善男子！如是法智相应，是名菩萨佛所印可舍随念。

“善男子！云何菩萨佛所印可戒随念？戒名无为，无漏、无碍，永息功用成就一切禁戒，无识、无相亦不住心作三摩地，最胜所依亦是发生净慧根本。离於戏论及解脱相，亦无二种分别之相。智者所赞，无有现色，能息烦恼亦无施设，安乐随行，亦无对治一切分别。菩萨常于如是类戒无有垢浊，是名菩萨佛所印可戒随念。

“善男子！云何菩萨佛所印可天随念？应随念二种天：一者、五净居天，有圣者故；二者、睹史多天，以一生补处菩萨在彼天故。

“复次，此一生补处菩萨住彼天宫，有十种顶法。何者为十？所谓：一切波罗蜜中，般若波罗蜜多而为其顶；一切神通之中，不退神通而为其顶；一切地中，唯灌顶地而为其顶；一切菩提分法之中，不退正见胜三摩地而为其顶；一切无碍解中，义辩无碍而为其顶；一切智中，无著、无碍智而为其顶；一切根中，知上、中、下根无碍智而为其顶；一切力无畏中，照耀随入智而为其顶；一切眼中，佛眼观察一切佛法，了如掌内而为其顶；坐菩提场中当成正觉，一刹那心相应正慧而为其顶。是为十种顶法之相，应随念之。若菩萨得是念已，见则不乱随眠缠，不乱作意戏论，不乱于如是类。念无垢浊，应当如是随念彼天。善男子！是名菩萨佛所印可天随念。

“善男子！云何菩萨所行诸行等于涅槃？涅槃名寂静，悉除一切烦恼，灭一切受，离一切所缘，出蕴、处、界，即彼正士获得涅槃平等。以本愿力游戏大悲，方便智慧得如来加持故，善修智慧意乐清净，住于如幻妙三摩地，悉知有情烦恼生死皆如幻化，示现受生，由此能断诸生死缚，无所染污，名曰涅槃。既得自在，不生而生，无所不生亦无所生，常在涅槃不断生死，而成熟有情无有休息。善男子！此名菩萨大悲方便双智慧门。若菩萨住此门者，获得涅槃平等行菩萨行。

“善男子！云何菩萨，善知一切有情行相？善男子！菩萨有八万四千行，是于根本邬驮南句。有情行相，无量差别、不可思议、不可言说，唯佛能知，非诸声闻、缘觉所了，亦非菩萨之所能了。彼菩萨蒙佛加持及自智力，随知一切有情行相。所谓：如是自性相，如是行相，如是因相，如是缘相，如是作相，如是和合相，或种种相离相、欲相，瞋相、痴相、等分相，地狱相、傍生相、琰魔界相、天相、人相，或声闻尼夜摩相、或缘觉尼夜摩相、或佛尼夜摩相，或远因相、中因相、近因相，如是有情一切行相如实知之，除一切智不被摧伏。善男子！是为菩萨善知一切有情行相。