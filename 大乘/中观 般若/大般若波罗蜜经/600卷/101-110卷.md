## 大般若波罗蜜多经卷第一百一

### 初分摄受品第二十九之三

时，天帝释复白佛言：“世尊，般若波罗蜜多甚为希有，若有摄受般若波罗蜜多，则为摄受布施、净戒、安忍、精进、静虑、般若波罗蜜多；若有摄受般若波罗蜜多，则为摄受内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；若有摄受般若波罗蜜多，则为摄受真如、法界、法性、不虚妄性、不变异性、平等性、离生性、法定、法住、实际、虚空界、不思议界；若有摄受般若波罗蜜多，则为摄受苦圣谛、集圣谛、灭圣谛、道圣谛；若有摄受般若波罗蜜多，则为摄受四静虑、四无量、四无色定；若有摄受般若波罗蜜多，则为摄受八解脱、八胜处、九次第定、十遍处；若有摄受般若波罗蜜多，则为摄受四念住、四正断、四神足、五根、五力、七等觉支、八圣道支；若有摄受般若波罗蜜多，则为摄受空解脱门、无相解脱门、无愿解脱门；若有摄受般若波罗蜜多，则为摄受五眼、六神通；若有摄受般若波罗蜜多，则为摄受佛十力、四无所畏、四无碍解、大慈、大悲、大喜、大舍、十八佛不共法；若有摄受般若波罗蜜多，则为摄受无忘失法、恒住舍性；若有摄受般若波罗蜜多，则为摄受一切智、道相智、一切相智；若有摄受般若波罗蜜多，则为摄受一切陀罗尼门、一切三摩地门；若有摄受般若波罗蜜多，则为摄受预流果、一来果、不还果、阿罗汉果；若有摄受般若波罗蜜多，则为摄受独觉菩提；若有摄受般若波罗蜜多，则为摄受菩萨十地；若有摄受般若波罗蜜多，则为摄受无上正等菩提；若有摄受般若波罗蜜多，则为摄受世间、出世间一切善法。”

尔时，佛告天帝释言：“如是，如是，如汝所说。般若波罗蜜多甚为希有，若于般若波罗蜜多能摄受者，则能摄受布施、净戒、安忍、精进、静虑、般若波罗蜜多；若于般若波罗蜜多能摄受者，则能摄受内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；若于般若波罗蜜多能摄受者，则能摄受真如、法界、法性、不虚妄性、不变异性、平等性、离生性、法定、法住、实际、虚空界、不思议界；若于般若波罗蜜多能摄受者，则能摄受苦圣谛、集圣谛、灭圣谛、道圣谛；若于般若波罗蜜多能摄受者，则能摄受四静虑、四无量、四无色定；若于般若波罗蜜多能摄受者，则能摄受八解脱、八胜处、九次第定、十遍处；若于般若波罗蜜多能摄受者，则能摄受四念住、四正断、四神足、五根、五力、七等觉支、八圣道支；若于般若波罗蜜多能摄受者，则能摄受空解脱门、无相解脱门、无愿解脱门；若于般若波罗蜜多能摄受者，则能摄受五眼、六神通；若于般若波罗蜜多能摄受者，则能摄受佛十力、四无所畏、四无碍解、大慈、大悲、大喜、大舍、十八佛不共法；若于般若波罗蜜多能摄受者，则能摄受无忘失法、恒住舍性；若于般若波罗蜜多能摄受者，则能摄受一切智、道相智、一切相智；若于般若波罗蜜多能摄受者，则能摄受一切陀罗尼门、一切三摩地门；若于般若波罗蜜多能摄受者，则能摄受预流果、一来果、不还果、阿罗汉果；若于般若波罗蜜多能摄受者，则能摄受独觉菩提；若于般若波罗蜜多能摄受者，则能摄受菩萨十地；若于般若波罗蜜多能摄受者，则能摄受无上正等菩提；若于般若波罗蜜多能摄受者，则能摄受世间、出世间一切善法。

“复次，憍尸迦，若善男子、善女人等，于此般若波罗蜜多受持读诵、精勤修学、如理思惟、书写解说、广令流布；是善男子、善女人等，现法、后法功德胜利，汝应谛听，极善作意！吾当为汝，分别解说。”

天帝释言：“唯然！大圣，愿时为说，我等乐闻。”

佛言：“憍尸迦，若有种种外道梵志，若诸恶魔及魔眷属，若余暴恶增上慢者，于此菩萨摩诃萨所，欲为雠隙、凌辱、违害；彼适兴心，速遭殃祸，自当殄灭，不果所愿。何以故？憍尸迦，是菩萨摩诃萨以应一切智智心，用无所得为方便，长夜修行布施、净戒、安忍、精进、静虑、般若波罗蜜多，以大悲愿而为上首。若诸有情为悭贪故长夜斗诤，是菩萨摩诃萨于内外法一切悉舍，方便令彼安住布施波罗蜜多；若诸有情长夜破戒，是菩萨摩诃萨于内外法一切悉舍，方便令彼安住净戒波罗蜜多；若诸有情长夜忿恚，是菩萨摩诃萨于内外法一切悉舍，方便令彼安住安忍波罗蜜多；若诸有情长夜懈怠，是菩萨摩诃萨于内外法一切悉舍，方便令彼安住精进波罗蜜多；若诸有情长夜心乱，是菩萨摩诃萨于内外法一切悉舍，方便令彼安住静虑波罗蜜多；若诸有情长夜愚痴，是菩萨摩诃萨于内外法一切悉舍，方便令彼安住般若波罗蜜多。若诸有情流转生死，长夜恒为贪、瞋、痴等随眠缠垢之所扰乱，是菩萨摩诃萨能以种种善巧方便令彼断灭，永离生死，或安立彼令住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，或安立彼令住真如、法界、法性、不虚妄性、不变异性、平等性、离生性、法定、法住、实际、虚空界、不思议界，或安立彼令住苦圣谛、集圣谛、灭圣谛、道圣谛，或安立彼令住四静虑、四无量、四无色定，或安立彼令住八解脱、八胜处、九次第定、十遍处，或安立彼令住四念住、四正断、四神足、五根、五力、七等觉支、八圣道支，或安立彼令住空解脱门、无相解脱门、无愿解脱门，或安立彼令住五眼、六神通，或安立彼令住佛十力、四无所畏、四无碍解、大慈、大悲、大喜、大舍、十八佛不共法，或安立彼令住无忘失法、恒住舍性，或安立彼令住一切智、道相智、一切相智，或安立彼令住一切陀罗尼门、一切三摩地门，或安立彼令住预流果、一来果、不还果、阿罗汉果，或安立彼令住独觉菩提，或安立彼令住菩萨十地，或安立彼令住无上正等菩提，或安立彼令住世间、出世间一切善法。憍尸迦，如是名为受持读诵、精勤修学、如理思惟、书写解说、流布般若波罗蜜多菩萨摩诃萨，所获现法功德胜利。

“憍尸迦，是菩萨摩诃萨由于般若波罗蜜多受持读诵、精勤修学、如理思惟、书写解说、广令流布，于当来世速证无上正等菩提，转妙法轮度无量众，随本所愿安立有情，令于三乘修学究竟，乃至证入无余涅槃。憍尸迦，如是名为受持读诵、精勤修学、如理思惟、书写解说、流布般若波罗蜜多菩萨摩诃萨，所获后法功德胜利。

“复次，憍尸迦，若善男子、善女人等，于此般若波罗蜜多受持读诵、精勤修学、如理思惟、书写解说、广令流布。其地方所，若有恶魔及魔眷属，或有种种外道梵志及余暴恶增上慢者，憎嫉般若波罗蜜多欲为障碍，诘责违拒令速隐没，终不能成。彼因暂闻般若声故，众恶渐灭，功德渐生，后依三乘得尽苦际。憍尸迦，如有妙药名曰莫耆，是药威势能消众毒，有大毒蛇饥行求食，遇见生类欲螫啖之，其生怖死走投妙药，蛇闻药气寻便退走。何以故？憍尸迦，由此莫耆具大威力，能伏众毒益身命故。当知般若波罗蜜多具大势力，亦复如是。若善男子、善女人辈，受持读诵、精勤修学、如理思惟、书写解说、广令流布，诸恶魔等于此菩萨摩诃萨所欲为恶事，由此般若波罗蜜多威神力故，令彼恶事于其方所自当殄灭。何以故？憍尸迦，由此般若具大威力，能摧恶法，增众善故。

“憍尸迦，云何般若波罗蜜多能灭恶法，增长众善？

“憍尸迦，如是般若波罗蜜多，能灭贪欲、瞋恚、愚痴，增彼对治。

“憍尸迦，如是般若波罗蜜多，能灭无明、行、识、名色、六处、触、受、爱、取、有、生、老死愁叹苦忧恼纯大苦蕴，增彼对治。

“憍尸迦，如是般若波罗蜜多，能灭一切障盖、随眠、缠垢、结缚，增彼对治。

“憍尸迦，如是般若波罗蜜多，能灭我见、有情见、命者见、生者见、养育者见、士夫见、补特伽罗见、意生见、儒童见、作者见、受者见、知者见、见者见，增彼对治。

“憍尸迦，如是般若波罗蜜多，能灭一切常见、断见、有见、无见乃至种种诸恶见趣，增彼对治。

“憍尸迦，如是般若波罗蜜多，能灭所有悭贪、破戒、忿恚、懈怠、散乱、愚痴，增彼对治。

“憍尸迦，如是般若波罗蜜多，能灭所有常想、乐想、我想、净想，增彼对治。

“憍尸迦，如是般若波罗蜜多，能灭一切贪行、瞋行、痴行、慢行、疑见行等，增彼对治。

“憍尸迦，如是般若波罗蜜多，能灭色取，增彼对治；能灭受、想、行、识取，增彼对治。

“憍尸迦，如是般若波罗蜜多，能灭眼处取，增彼对治；能灭耳、鼻、舌、身、意处取，增彼对治；能灭色处取，增彼对治；能灭声、香、味、触、法处取，增彼对治。

“憍尸迦，如是般若波罗蜜多，能灭眼界取，增彼对治；能灭色界、眼识界及眼触、眼触为缘所生诸受取，增彼对治；能灭耳界取，增彼对治；能灭声界、耳识界及耳触、耳触为缘所生诸受取，增彼对治；能灭鼻界取，增彼对治；能灭香界、鼻识界及鼻触、鼻触为缘所生诸受取，增彼对治；能灭舌界取，增彼对治；能灭味界、舌识界及舌触、舌触为缘所生诸受取，增彼对治；能灭身界取，增彼对治；能灭触界、身识界及身触、身触为缘所生诸受取，增彼对治；能灭意界取，增彼对治；能灭法界、意识界及意触、意触为缘所生诸受取，增彼对治。

“憍尸迦，如是般若波罗蜜多，能灭地界取，增彼对治；能灭水、火、风、空、识界取，增彼对治。

“憍尸迦，如是般若波罗蜜多，能灭苦圣谛取，增彼对治；能灭集、灭、道圣谛取，增彼对治。

“憍尸迦，如是般若波罗蜜多，能灭无明取，增彼对治；能灭行、识、名色、六处、触、受、爱、取、有、生、老死愁叹苦忧恼取，增彼对治。

“憍尸迦，如是般若波罗蜜多，能灭内空取，增彼对治；能灭外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空取，增彼对治。

“憍尸迦，如是般若波罗蜜多，能灭真如取，增彼对治；能灭法界、法性、不虚妄性、不变异性、平等性、离生性、法定、法住、实际、虚空界、不思议界取，增彼对治。

“憍尸迦，如是般若波罗蜜多，能灭布施波罗蜜多取，增彼对治；能灭净戒、安忍、精进、静虑、般若波罗蜜多取，增彼对治。

“憍尸迦，如是般若波罗蜜多，能灭四静虑取，增彼对治；能灭四无量、四无色定取，增彼对治。

“憍尸迦，如是般若波罗蜜多，能灭八解脱取，增彼对治；能灭八胜处、九次第定、十遍处取，增彼对治。

“憍尸迦，如是般若波罗蜜多，能灭四念住取，增彼对治；能灭四正断、四神足、五根、五力、七等觉支、八圣道支取，增彼对治。

“憍尸迦，如是般若波罗蜜多，能灭空解脱门取，增彼对治；能灭无相、无愿解脱门取，增彼对治。

“憍尸迦，如是般若波罗蜜多，能灭五眼取，增彼对治；能灭六神通取，增彼对治。

“憍尸迦，如是般若波罗蜜多，能灭佛十力取，增彼对治，能灭四无所畏、四无碍解、大慈、大悲、大喜、大舍、十八佛不共法取，增彼对治。

“憍尸迦，如是般若波罗蜜多，能灭无忘失法取，增彼对治；能灭恒住舍性取，增彼对治。

“憍尸迦，如是般若波罗蜜多，能灭一切智取，增彼对治；能灭道相智、一切相智取，增彼对治。

“憍尸迦，如是般若波罗蜜多，能灭一切陀罗尼门取，增彼对治；能灭一切三摩地门取，增彼对治。

“憍尸迦，如是般若波罗蜜多，能灭预流取，增彼对治；能灭一来、不还、阿罗汉取，增彼对治。

“憍尸迦，如是般若波罗蜜多，能灭预流向预流果取，增彼对治；能灭一来向一来果、不还向不还果、阿罗汉向阿罗汉果取，增彼对治。

“憍尸迦，如是般若波罗蜜多，能灭独觉取，增彼对治；能灭独觉向独觉果取，增彼对治。

“憍尸迦，如是般若波罗蜜多，能灭菩萨摩诃萨取，增彼对治；能灭三藐三佛陀取，增彼对治。

“憍尸迦，如是般若波罗蜜多，能灭菩萨摩诃萨法取，增彼对治；能灭无上正等菩提取，增彼对治。

“憍尸迦，如是般若波罗蜜多，能灭声闻乘取，增彼对治；能灭独觉乘、无上乘取，增彼对治。

“憍尸迦，如是般若波罗蜜多，乃至能灭般涅槃取，增彼对治。

“憍尸迦，如是般若波罗蜜多，能灭一切魔所住法，及能生长一切善事。是故般若波罗蜜多，有无数量大威神力。

“复次，憍尸迦，若善男子、善女人等，于此般若波罗蜜多至心听闻、受持读诵、精勤修学、如理思惟、书写解说、广令流布；是菩萨摩诃萨常为三千大千世界四大天王及天帝释、堪忍界主大梵天王、极光净天、遍净天、广果天、净居天等并诸善神皆同拥护，不令一切灾横侵恼，如法所求无不满足。十方世界现在诸佛亦常护念如是菩萨，令恶法灭，善法增长。

“所谓增长布施波罗蜜多令无损减，增长净戒、安忍、精进、静虑、般若波罗蜜多令无损减。何以故？以无所得为方便故。

“增长内空令无损减，增长外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空令无损减。何以故？以无所得为方便故。

“增长真如令无损减，增长法界、法性、不虚妄性、不变异性、平等性、离生性、法定、法住、实际、虚空界、不思议界令无损减。何以故？以无所得为方便故。

“增长苦圣谛令无损减，增长集、灭、道圣谛令无损减。何以故？以无所得为方便故。

“增长四静虑令无损减，增长四无量、四无色定令无损减。何以故？以无所得为方便故。

“增长八解脱令无损减，增长八胜处、九次第定、十遍处令无损减。何以故？以无所得为方便故。

“增长四念住令无损减，增长四正断、四神足、五根、五力、七等觉支、八圣道支令无损减。何以故？以无所得为方便故。

“增长空解脱门令无损减，增长无相、无愿解脱门令无损减。何以故？以无所得为方便故。

“增长五眼令无损减，增长六神通令无损减。何以故？以无所得为方便故。

“增长佛十力令无损减，增长四无所畏、四无碍解、大慈、大悲、大喜、大舍、十八佛不共法令无损减。何以故？以无所得为方便故。

“增长无忘失法令无损减，增长恒住舍性令无损减。何以故？以无所得为方便故。

“增长一切智令无损减，增长道相智、一切相智令无损减。何以故？以无所得为方便故。

“增长一切陀罗尼门令无损减，增长一切三摩地门令无损减。何以故？以无所得为方便故。

“憍尸迦，是菩萨摩诃萨发言威肃，闻皆敬受，称量谈说，辞无错乱，深知恩义，坚事善友，不为悭嫉、忿恨、覆恼、谄诳、骄慢等之所隐蔽。

“憍尸迦，是菩萨摩诃萨自离断生命，教他离断生命，赞说离断生命法，欢喜赞叹离断生命者；自离不与取，教他离不与取，赞说离不与取法，欢喜赞叹离不与取者；自离欲邪行，教他离欲邪行，赞说离欲邪行法，欢喜赞叹离欲邪行者；自离虚诳语，教他离虚诳语，赞说离虚诳语法，欢喜赞叹离虚诳语者；自离离间语，教他离离间语，赞说离离间语法，欢喜赞叹离离间语者；自离粗恶语，教他离粗恶语，赞说离粗恶语法，欢喜赞叹离粗恶语者；自离杂秽语，教他离杂秽语，赞说离杂秽语法，欢喜赞叹离杂秽语者；自离贪欲，教他离贪欲，赞说离贪欲法，欢喜赞叹离贪欲者；自离瞋恚，教他离瞋恚，赞说离瞋恚法，欢喜赞叹离瞋恚者；自离邪见，教他离邪见，赞说离邪见法，欢喜赞叹离邪见者。

“憍尸迦，是菩萨摩诃萨自行布施波罗蜜多，教他行布施波罗蜜多，赞说布施波罗蜜多法，欢喜赞叹行布施波罗蜜多者；自行净戒波罗蜜多，教他行净戒波罗蜜多，赞说净戒波罗蜜多法，欢喜赞叹行净戒波罗蜜多者；自行安忍波罗蜜多，教他行安忍波罗蜜多，赞说安忍波罗蜜多法，欢喜赞叹行安忍波罗蜜多者；自行精进波罗蜜多，教他行精进波罗蜜多，赞说精进波罗蜜多法，欢喜赞叹行精进波罗蜜多者；自行静虑波罗蜜多，教他行静虑波罗蜜多，赞说静虑波罗蜜多法，欢喜赞叹行静虑波罗蜜多者；自行般若波罗蜜多，教他行般若波罗蜜多，赞说般若波罗蜜多法，欢喜赞叹行般若波罗蜜多者。

“憍尸迦，是菩萨摩诃萨自住内空，教他住内空，赞说内空法，欢喜赞叹住内空者；自住外空，教他住外空，赞说外空法，欢喜赞叹住外空者；自住内外空，教他住内外空，赞说内外空法，欢喜赞叹住内外空者；自住空空，教他住空空，赞说空空法，欢喜赞叹住空空者；自住大空，教他住大空，赞说大空法，欢喜赞叹住大空者；自住胜义空，教他住胜义空，赞说胜义空法，欢喜赞叹住胜义空者；自住有为空，教他住有为空，赞说有为空法，欢喜赞叹住有为空者；自住无为空，教他住无为空，赞说无为空法，欢喜赞叹住无为空者；自住毕竟空，教他住毕竟空，赞说毕竟空法，欢喜赞叹住毕竟空者；自住无际空，教他住无际空，赞说无际空法，欢喜赞叹住无际空者；自住散空，教他住散空，赞说散空法，欢喜赞叹住散空者；自住无变异空，教他住无变异空，赞说无变异空法，欢喜赞叹住无变异空者；自住本性空，教他住本性空，赞说本性空法，欢喜赞叹住本性空者；自住自相空，教他住自相空，赞说自相空法，欢喜赞叹住自相空者；自住共相空，教他住共相空，赞说共相空法，欢喜赞叹住共相空者；自住一切法空，教他住一切法空，赞说一切法空法，欢喜赞叹住一切法空者；自住不可得空，教他住不可得空，赞说不可得空法，欢喜赞叹住不可得空者；自住无性空，教他住无性空，赞说无性空法，欢喜赞叹住无性空者；自住自性空，教他住自性空，赞说自性空法，欢喜赞叹住自性空者；自住无性自性空，教他住无性自性空，赞说无性自性空法，欢喜赞叹住无性自性空者。

“憍尸迦，是菩萨摩诃萨自住真如，教他住真如，赞说真如法，欢喜赞叹住真如者；自住法界，教他住法界，赞说法界法，欢喜赞叹住法界者；自住法性，教他住法性，赞说法性法，欢喜赞叹住法性者；自住不虚妄性，教他住不虚妄性，赞说不虚妄性法，欢喜赞叹住不虚妄性者；自住不变异性，教他住不变异性，赞说不变异性法，欢喜赞叹住不变异性者；自住平等性，教他住平等性，赞说平等性法，欢喜赞叹住平等性者；自住离生性，教他住离生性，赞说离生性法，欢喜赞叹住离生性者；自住法定，教他住法定，赞说法定法，欢喜赞叹住法定者；自住法住，教他住法住，赞说法住法，欢喜赞叹住法住者；自住实际，教他住实际，赞说实际法，欢喜赞叹住实际者；自住虚空界，教他住虚空界，赞说虚空界法，欢喜赞叹住虚空界者；自住不思议界，教他住不思议界，赞说不思议界法，欢喜赞叹住不思议界者。

“憍尸迦，是菩萨摩诃萨自住苦圣谛，教他住苦圣谛，赞说苦圣谛法，欢喜赞叹住苦圣谛者；自住集圣谛，教他住集圣谛，赞说集圣谛法，欢喜赞叹住集圣谛者；自住灭圣谛，教他住灭圣谛，赞说灭圣谛法，欢喜赞叹住灭圣谛者；自住道圣谛，教他住道圣谛，赞说道圣谛法，欢喜赞叹住道圣谛者。

“憍尸迦，是菩萨摩诃萨自修初静虑，教他修初静虑，赞说初静虑法、欢喜赞叹修初静虑者；自修第二静虑，教他修第二静虑，赞说第二静虑法，欢喜赞叹修第二静虑者；自修第三静虑，教他修第三静虑，赞说第三静虑法，欢喜赞叹修第三静虑者；自修第四静虑，教他修第四静虑，赞说第四静虑法，欢喜赞叹修第四静虑者。

“憍尸迦，是菩萨摩诃萨自修慈无量，教他修慈无量，赞说慈无量法，欢喜赞叹修慈无量者；自修悲无量，教他修悲无量，赞说悲无量法，欢喜赞叹修悲无量者；自修喜无量，教他修喜无量，赞说喜无量法，欢喜赞叹修喜无量者；自修舍无量，教他修舍无量，赞说舍无量法，欢喜赞叹修舍无量者。

“憍尸迦，是菩萨摩诃萨自修空无边处定，教他修空无边处定，赞说空无边处定法，欢喜赞叹修空无边处定者；自修识无边处定，教他修识无边处定，赞说识无边处定法，欢喜赞叹修识无边处定者；自修无所有处定，教他修无所有处定，赞说无所有处定法，欢喜赞叹修无所有处定者；自修非想非非想处定，教他修非想非非想处定，赞说非想非非想处定法，欢喜赞叹修非想非非想处定者。

“憍尸迦，是菩萨摩诃萨自修八解脱，教他修八解脱，赞说八解脱法，欢喜赞叹修八解脱者；自修八胜处，教他修八胜处，赞说八胜处法，欢喜赞叹修八胜处者；自修九次第定，教他修九次第定，赞说九次第定法，欢喜赞叹修九次第定者；自修十遍处，教他修十遍处，赞说十遍处法，欢喜赞叹修十遍处者。

“憍尸迦，是菩萨摩诃萨自修四念住，教他修四念住，赞说四念住法，欢喜赞叹修四念住者；自修四正断，教他修四正断，赞说四正断法，欢喜赞叹修四正断者；自修四神足，教他修四神足，赞说四神足法，欢喜赞叹修四神足者；自修五根，教他修五根，赞说五根法，欢喜赞叹修五根者；自修五力，教他修五力，赞说五力法，欢喜赞叹修五力者；自修七等觉支，教他修七等觉支，赞说七等觉支法；欢喜赞叹修七等觉支者；自修八圣道支，教他修八圣道支，赞说八圣道支法，欢喜赞叹修八圣道支者。

“憍尸迦，是菩萨摩诃萨自修空解脱门，教他修空解脱门，赞说空解脱门法，欢喜赞叹修空解脱门者；自修无相解脱门，教他修无相解脱门，赞说无相解脱门法，欢喜赞叹修无相解脱门者；自修无愿解脱门，教他修无愿解脱门，赞说无愿解脱门法，欢喜赞叹修无愿解脱门者。

“憍尸迦，是菩萨摩诃萨自修五眼，教他修五眼，赞说五眼法，欢喜赞叹修五眼者；自修六神通，教他修六神通，赞说六神通法，欢喜赞叹修六神通者。

“憍尸迦，是菩萨摩诃萨自修佛十力，教他修佛十力，赞说佛十力法，欢喜赞叹修佛十力者；自修四无所畏，教他修四无所畏，赞说四无所畏法，欢喜赞叹修四无所畏者；自修四无碍解，教他修四无碍解，赞说四无碍解法，欢喜赞叹修四无碍解者。

“憍尸迦，是菩萨摩诃萨自修大慈，教他修大慈，赞说大慈法，欢喜赞叹修大慈者；自修大悲，教他修大悲，赞说大悲法，欢喜赞叹修大悲者；自修大喜，教他修大喜，赞说大喜法，欢喜赞叹修大喜者；自修大舍，教他修大舍，赞说大舍法，欢喜赞叹修大舍者。

“憍尸迦，是菩萨摩诃萨自修十八佛不共法，教他修十八佛不共法，赞说十八佛不共法法，欢喜赞叹修十八佛不共法者。

## 大般若波罗蜜多经卷第一百二

### 初分摄受品第二十九之四

“憍尸迦，是菩萨摩诃萨自修无忘失法，教他修无忘失法，赞说无忘失法法，欢喜赞叹修无忘失法者；自修恒住舍性，教他修恒住舍性，赞说恒住舍性法，欢喜赞叹修恒住舍性者。

“憍尸迦，是菩萨摩诃萨自修一切陀罗尼门，教他修一切陀罗尼门，赞说一切陀罗尼门法，欢喜赞叹修一切陀罗尼门者；自修一切三摩地门，教他修一切三摩地门，赞说一切三摩地门法，欢喜赞叹修一切三摩地门者。

“憍尸迦，是菩萨摩诃萨自修一切智，教他修一切智，赞说一切智法，欢喜赞叹修一切智者；自修道相智，教他修道相智，赞说道相智法，欢喜赞叹修道相智者；自修一切相智，教他修一切相智，赞说一切相智法，欢喜赞叹修一切相智者。

“憍尸迦，是菩萨摩诃萨行六波罗蜜多时，所行布施波罗蜜多，以无所得为方便，与一切有情同共回向阿耨多罗三藐三菩提；所护净戒波罗蜜多，以无所得为方便，与一切有情同共回向阿耨多罗三藐三菩提；所修安忍波罗蜜多，以无所得为方便，与一切有情同共回向阿耨多罗三藐三菩提；所起精进波罗蜜多，以无所得为方便，与一切有情同共回向阿耨多罗三藐三菩提；所入静虑波罗蜜多，以无所得为方便，与一切有情同共回向阿耨多罗三藐三菩提；所学般若波罗蜜多，以无所得为方便，与一切有情同共回向阿耨多罗三藐三菩提。

“憍尸迦，是菩萨摩诃萨行六波罗蜜多时，常作是念：‘我若不行布施波罗蜜多，当生贫贱家，尚无势力，何由成熟有情、严净佛土，况当能得一切智智？我若不护净戒波罗蜜多，当生诸恶趣，尚不能得下贱人身，何由成熟有情、严净佛土，况当能得一切智智？我若不修安忍波罗蜜多，当生诸根残缺容貌丑陋，不具菩萨圆满色身。若得菩萨圆满色身行菩萨行，有情见者必获无上正等菩提；若不得此圆满色身，则不能成熟一切有情、严净佛土，况当能得一切智智？我若懈怠不起精进波罗蜜多，尚不能获菩萨胜道，何由成熟一切有情、严净佛土，况当能得一切智智？我若心乱不入静虑波罗蜜多，尚不能起菩萨胜定，何由成熟有情、严净佛土，况当能得一切智智？我若无智不学般若波罗蜜多，尚不能得诸巧便慧超二乘地，何由成熟有情、严净佛土，况当能得一切智智？’

“憍尸迦，是菩萨摩诃萨学六波罗蜜多，常作是念：‘我不应随悭贪势力，若随彼力则我布施波罗蜜多不得圆满；若我布施波罗蜜多不圆满者，终不能成一切智智。我不应随破戒势力，若随彼力则我净戒波罗蜜多不得圆满；若我净戒波罗蜜多不圆满者，终不能成一切智智。我不应随忿恚势力，若随彼力则我安忍波罗蜜多不得圆满；若我安忍波罗蜜多不圆满者，终不能成一切智智。我不应随懈怠势力，若随彼力则我精进波罗蜜多不得圆满；若我精进波罗蜜多不圆满者，终不能成一切智智。我不应随心乱势力，若随彼力则我静虑波罗蜜多不得圆满；若我静虑波罗蜜多不圆满者，终不能成一切智智。我不应随无智势力，若随彼力则我般若波罗蜜多不得圆满；若我般若波罗蜜多不圆满者，终不能成一切智智。’憍尸迦，是菩萨摩诃萨不离一切智智心，以无所得为方便，于此般若波罗蜜多，受持读诵、精勤修学、如理思惟、书写解说、广令流布，获得如是现法、后法功德胜利。”

尔时，天帝释白佛言：“世尊，如是般若波罗蜜多甚为希有，调伏菩萨令不高心，而能回向一切智智。”

佛言：“憍尸迦，云何般若波罗蜜多调伏菩萨令不高心，而能回向一切智智？”

天帝释言：“世尊，菩萨摩诃萨行世间布施波罗蜜多时，若于佛所而行布施，便作是念：‘我能施佛。’若于菩萨、独觉、声闻、孤穷、老病道行、乞者而行布施，便作是念：‘我能施菩萨、独觉、声闻、孤穷、老病道行、乞者。’是菩萨摩诃萨无方便善巧行布施故遂起高心，不能回向一切智智。菩萨摩诃萨行世间净戒波罗蜜多时，便作是念：‘我能行净戒波罗蜜多，我能满净戒波罗蜜多。’是菩萨摩诃萨无方便善巧行净戒故遂起高心，不能回向一切智智。菩萨摩诃萨行世间安忍波罗蜜多时，便作是念：‘我能行安忍波罗蜜多，我能满安忍波罗蜜多。’是菩萨摩诃萨无方便善巧行安忍故遂起高心，不能回向一切智智。菩萨摩诃萨行世间精进波罗蜜多时，便作是念：‘我能行精进波罗蜜多，我能满精进波罗蜜多。’是菩萨摩诃萨无方便善巧行精进故遂起高心，不能回向一切智智。菩萨摩诃萨行世间静虑波罗蜜多时，便作是念：‘我能行静虑波罗蜜多，我能满静虑波罗蜜多。’是菩萨摩诃萨无方便善巧行静虑故遂起高心，不能回向一切智智。菩萨摩诃萨行世间般若波罗蜜多时，便作是念：‘我能行般若波罗蜜多，我能满般若波罗蜜多。’是菩萨摩诃萨无方便善巧行般若故遂起高心，不能回向一切智智。

“世尊，菩萨摩诃萨住内空时，若作是念：‘我能住内空。’是菩萨摩诃萨，我、我所执之所扰乱住内空故遂起高心，不能回向一切智智。菩萨摩诃萨住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空时，若作是念：‘我能住外空乃至无性自性空。’是菩萨摩诃萨，我、我所执之所扰乱住外空乃至无性自性空故遂起高心，不能回向一切智智。

“世尊，菩萨摩诃萨住真如时，若作是念：‘我能住真如。’是菩萨摩诃萨，我、我所执之所扰乱住真如故遂起高心，不能回向一切智智。菩萨摩诃萨住法界、法性、不虚妄性、不变异性、平等性、离生性、法定、法住、实际、虚空界、不思议界时，若作是念：‘我能住法界乃至不思议界。’是菩萨摩诃萨，我、我所执之所扰乱住法界乃至不思议界故遂起高心，不能回向一切智智。

“世尊，菩萨摩诃萨住苦圣谛时，若作是念：‘我能住苦圣谛。’是菩萨摩诃萨，我、我所执之所扰乱住苦圣谛故遂起高心，不能回向一切智智。菩萨摩诃萨住集、灭、道圣谛时，若作是念：‘我能住集、灭、道圣谛。’是菩萨摩诃萨，我、我所执之所扰乱住集、灭、道圣谛故遂起高心，不能回向一切智智。

“世尊，菩萨摩诃萨修四静虑时，若作是念：‘我能修四静虑。’是菩萨摩诃萨，我、我所执之所扰乱修四静虑故遂起高心，不能回向一切智智。菩萨摩诃萨修四无量、四无色定时，若作是念：‘我能修四无量、四无色定。’是菩萨摩诃萨，我、我所执之所扰乱修四无量、四无色定故遂起高心，不能回向一切智智。

“世尊，菩萨摩诃萨修八解脱时，若作是念：‘我能修八解脱。’是菩萨摩诃萨，我、我所执之所扰乱修八解脱故遂起高心，不能回向一切智智。菩萨摩诃萨修八胜处、九次第定、十遍处时，若作是念：‘我能修八胜处、九次第定、十遍处。’是菩萨摩诃萨，我、我所执之所扰乱修八胜处、九次第定、十遍处故遂起高心，不能回向一切智智。

“世尊，菩萨摩诃萨修四念住时，若作是念：‘我能修四念住。’是菩萨摩诃萨，我、我所执之所扰乱修四念住故遂起高心，不能回向一切智智。菩萨摩诃萨修四正断、四神足、五根、五力、七等觉支、八圣道支时，若作是念：‘我能修四正断、四神足、五根、五力、七等觉支、八圣道支。’是菩萨摩诃萨，我、我所执之所扰乱修四正断、四神足、五根、五力、七等觉支、八圣道支故遂起高心，不能回向一切智智。

“世尊，菩萨摩诃萨修空解脱门时，若作是念：‘我能修空解脱门。’是菩萨摩诃萨，我、我所执之所扰乱修空解脱门故遂起高心，不能回向一切智智。菩萨摩诃萨修无相、无愿解脱门时，若作是念：‘我能修无相、无愿解脱门。’是菩萨摩诃萨，我、我所执之所扰乱修无相、无愿解脱门故遂起高心，不能回向一切智智。

“世尊，菩萨摩诃萨修五眼时，若作是念：‘我能修五眼。’是菩萨摩诃萨，我、我所执之所扰乱修五眼故遂起高心，不能回向一切智智。菩萨摩诃萨修六神通时，若作是念：‘我能修六神通。’是菩萨摩诃萨，我、我所执之所扰乱修六神通故遂起高心，不能回向一切智智。

“世尊，菩萨摩诃萨修佛十力时，若作是念：‘我能修佛十力。’是菩萨摩诃萨，我、我所执之所扰乱修佛十力故遂起高心，不能回向一切智智。菩萨摩诃萨修四无所畏、四无碍解、大慈、大悲、大喜、大舍、十八佛不共法时，若作是念：‘我能修四无所畏、四无碍解、大慈、大悲、大喜、大舍、十八佛不共法。’是菩萨摩诃萨，我、我所执之所扰乱修四无所畏、四无碍解、大慈、大悲、大喜、大舍、十八佛不共法故遂起高心，不能回向一切智智。

“世尊，菩萨摩诃萨修无忘失法时，若作是念：‘我能修无忘失法。’是菩萨摩诃萨，我、我所执之所扰乱修无忘失法故遂起高心，不能回向一切智智。菩萨摩诃萨修恒住舍性时，若作是念：‘我能修恒住舍性。’是菩萨摩诃萨，我、我所执之所扰乱修恒住舍性故遂起高心，不能回向一切智智。

“世尊，菩萨摩诃萨修一切陀罗尼门时，若作是念：‘我能修一切陀罗尼门。’是菩萨摩诃萨，我、我所执之所扰乱修一切陀罗尼门故遂起高心，不能回向一切智智。菩萨摩诃萨修一切三摩地门时，若作是念：‘我能修一切三摩地门。’是菩萨摩诃萨，我、我所执之所扰乱修一切三摩地门故遂起高心，不能回向一切智智。

“世尊，菩萨摩诃萨修一切智时，若作是念：‘我能修一切智。’是菩萨摩诃萨，我、我所执之所扰乱修一切智故遂起高心，不能回向一切智智。菩萨摩诃萨修道相智、一切相智时，若作是念：‘我能修道相智、一切相智。’是菩萨摩诃萨，我、我所执之所扰乱修道相智、一切相智故遂起高心，不能回向一切智智。

“世尊，菩萨摩诃萨成熟有情时，若作是念：‘我能成熟有情。”是菩萨摩诃萨，我、我所执之所扰乱成熟有情故遂起高心，不能回向一切智智。菩萨摩诃萨严净佛土时，若作是念：‘我能严净佛土。’是菩萨摩诃萨，我、我所执之所扰乱严净佛土故遂起高心，不能回向一切智智。

“世尊，如是菩萨摩诃萨依世间心修诸善法，无方便善巧行布施等故，我、我所执扰乱心故，虽修般若波罗蜜多而未得故，不能如实调伏高心，亦不能如实回向一切智智。

“世尊，若菩萨摩诃萨行出世间布施波罗蜜多时，善修般若波罗蜜多故，不得施者，不得受者，不得布施，是菩萨摩诃萨依般若波罗蜜多行布施波罗蜜多故，能调伏高心，亦能回向一切智智。若菩萨摩诃萨行出世间净戒波罗蜜多时，善修般若波罗蜜多故，不得净戒，不得具净戒者，是菩萨摩诃萨依般若波罗蜜多行净戒波罗蜜多故，能调伏高心，亦能回向一切智智。若菩萨摩诃萨行出世间安忍波罗蜜多时，善修般若波罗蜜多故，不得安忍，不得具安忍者，是菩萨摩诃萨依般若波罗蜜多行安忍波罗蜜多故，能调伏高心，亦能回向一切智智。若菩萨摩诃萨行出世间精进波罗蜜多时，善修般若波罗蜜多故，不得精进，不得具精进者，是菩萨摩诃萨依般若波罗蜜多行精进波罗蜜多故，能调伏高心，亦能回向一切智智。若菩萨摩诃萨行出世间静虑波罗蜜多时，善修般若波罗蜜多故，不得静虑，不得具静虑者，是菩萨摩诃萨依般若波罗蜜多行静虑波罗蜜多故，能调伏高心，亦能回向一切智智。若菩萨摩诃萨行出世间般若波罗蜜多时，善修般若波罗蜜多故，不得般若，不得具般若者，亦不得一切法，是菩萨摩诃萨依般若波罗蜜多行般若波罗蜜多故，能调伏高心，亦能回向一切智智。

“世尊，若菩萨摩诃萨住内空时，善修般若波罗蜜多故，不得内空，不得住内空者，是菩萨摩诃萨依般若波罗蜜多住内空故，能调伏高心，亦能回向一切智智。若菩萨摩诃萨住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空时，善修般若波罗蜜多故，不得外空乃至无性自性空，不得住外空乃至无性自性空者，是菩萨摩诃萨依般若波罗蜜多住外空乃至无性自性空故，能调伏高心，亦能回向一切智智。

“世尊，若菩萨摩诃萨住真如时，善修般若波罗蜜多故，不得真如，不得住真如者，是菩萨摩诃萨依般若波罗蜜多住真如故，能调伏高心，亦能回向一切智智。若菩萨摩诃萨住法界、法性、不虚妄性、不变异性、平等性、离生性、法定、法住、实际、虚空界、不思议界时，善修般若波罗蜜多故，不得法界乃至不思议界，不得住法界乃至不思议界者，是菩萨摩诃萨依般若波罗蜜多住法界乃至不思议界故，能调伏高心，亦能回向一切智智。

“世尊，若菩萨摩诃萨住苦圣谛时，善修般若波罗蜜多故，不得苦圣谛，不得住苦圣谛者，是菩萨摩诃萨依般若波罗蜜多住苦圣谛故，能调伏高心，亦能回向一切智智。若菩萨摩诃萨住集、灭、道圣谛时，善修般若波罗蜜多故，不得集、灭、道圣谛，不得住集、灭、道圣谛者，是菩萨摩诃萨依般若波罗蜜多住集、灭、道圣谛故，能调伏高心，亦能回向一切智智。

“世尊，若菩萨摩诃萨修四静虑时，善修般若波罗蜜多故，不得四静虑，不得修四静虑者，是菩萨摩诃萨依般若波罗蜜多修四静虑故，能调伏高心，亦能回向一切智智。若菩萨摩诃萨修四无量、四无色定时，善修般若波罗蜜多故，不得四无量、四无色定，不得修四无量、四无色定者，是菩萨摩诃萨依般若波罗蜜多修四无量、四无色定故，能调伏高心，亦能回向一切智智。

“世尊，若菩萨摩诃萨修八解脱时，善修般若波罗蜜多故，不得八解脱，不得修八解脱者，是菩萨摩诃萨依般若波罗蜜多修八解脱故，能调伏高心，亦能回向一切智智。若菩萨摩诃萨修八胜处、九次第定、十遍处时，善修般若波罗蜜多故，不得八胜处、九次第定、十遍处，不得修八胜处、九次第定、十遍处者，是菩萨摩诃萨依般若波罗蜜多修八胜处、九次第定、十遍处故，能调伏高心，亦能回向一切智智。

“世尊，若菩萨摩诃萨修四念住时，善修般若波罗蜜多故，不得四念住，不得修四念住者，是菩萨摩诃萨依般若波罗蜜多修四念住故，能调伏高心，亦能回向一切智智。若菩萨摩诃萨修四正断、四神足、五根、五力、七等觉支、八圣道支时，善修般若波罗蜜多故，不得四正断、四神足、五根、五力、七等觉支、八圣道支，不得修四正断、四神足、五根、五力、七等觉支、八圣道支者，是菩萨摩诃萨依般若波罗蜜多修四正断、四神足、五根、五力、七等觉支、八圣道支故，能调伏高心，亦能回向一切智智。

“世尊，若菩萨摩诃萨修空解脱门时，善修般若波罗蜜多故，不得空解脱门，不得修空解脱门者，是菩萨摩诃萨依般若波罗蜜多修空解脱门故，能调伏高心，亦能回向一切智智。若菩萨摩诃萨修无相、无愿解脱门时，善修般若波罗蜜多故，不得无相、无愿解脱门，不得修无相、无愿解脱门者，是菩萨摩诃萨依般若波罗蜜多修无相、无愿解脱门故，能调伏高心，亦能回向一切智智。

“世尊，若菩萨摩诃萨修五眼时，善修般若波罗蜜多故，不得五眼，不得修五眼者，是菩萨摩诃萨依般若波罗蜜多修五眼故，能调伏高心，亦能回向一切智智。若菩萨摩诃萨修六神通时，善修般若波罗蜜多故，不得六神通，不得修六神通者，是菩萨摩诃萨依般若波罗蜜多修六神通故，能调伏高心，亦能回向一切智智。

“世尊，若菩萨摩诃萨修佛十力时，善修般若波罗蜜多故，不得佛十力，不得修佛十力者，是菩萨摩诃萨依般若波罗蜜多修佛十力故，能调伏高心，亦能回向一切智智。若菩萨摩诃萨修四无所畏、四无碍解、大慈、大悲、大喜、大舍、十八佛不共法时，善修般若波罗蜜多故，不得四无所畏、四无碍解、大慈、大悲、大喜、大舍、十八佛不共法，不得修四无所畏、四无碍解、大慈、大悲、大喜、大舍、十八佛不共法者，是菩萨摩诃萨依般若波罗蜜多修四无所畏、四无碍解、大慈、大悲、大喜、大舍、十八佛不共法故，能调伏高心，亦能回向一切智智。

“世尊，若菩萨摩诃萨修无忘失法时，善修般若波罗蜜多故，不得无忘失法，不得修无忘失法者，是菩萨摩诃萨依般若波罗蜜多修无忘失法故，能调伏高心，亦能回向一切智智。若菩萨摩诃萨修恒住舍性时，善修般若波罗蜜多故，不得恒住舍性，不得修恒住舍性者，是菩萨摩诃萨依般若波罗蜜多修恒住舍性故，能调伏高心，亦能回向一切智智。

“世尊，若菩萨摩诃萨修一切陀罗尼门时，善修般若波罗蜜多故，不得一切陀罗尼门，不得修一切陀罗尼门者，是菩萨摩诃萨依般若波罗蜜多修一切陀罗尼门故，能调伏高心，亦能回向一切智智。若菩萨摩诃萨修一切三摩地门时，善修般若波罗蜜多故，不得一切三摩地门，不得修一切三摩地门者，是菩萨摩诃萨依般若波罗蜜多修一切三摩地门故，能调伏高心，亦能回向一切智智。

“世尊，若菩萨摩诃萨修一切智时，善修般若波罗蜜多故，不得一切智，不得修一切智者，是菩萨摩诃萨依般若波罗蜜多修一切智故，能调伏高心，亦能回向一切智智。若菩萨摩诃萨修道相智、一切相智时，善修般若波罗蜜多故，不得道相智、一切相智，不得修道相智、一切相智者，是菩萨摩诃萨依般若波罗蜜多修道相智、一切相智故，能调伏高心，亦能回向一切智智。

“世尊，若菩萨摩诃萨成熟有情时，善修般若波罗蜜多故，不得成熟有情，不得成熟有情者，是菩萨摩诃萨依般若波罗蜜多成熟有情故，能调伏高心，亦能回向一切智智。若菩萨摩诃萨严净佛土时，善修般若波罗蜜多故，不得严净佛土，不得严净佛土者，是菩萨摩诃萨依般若波罗蜜多严净佛土故，能调伏高心，亦能回向一切智智。

“世尊，如是菩萨摩诃萨依出世间般若波罗蜜多修善法故，能如实调伏高心，亦能如实回向一切智智，是故我说：如是般若波罗蜜多甚为希有，调伏菩萨令不高心，而能回向一切智智。”

尔时，佛告天帝释言：“憍尸迦，若善男子、善女人等，能于如是甚深般若波罗蜜多，至心听闻、受持读诵、精勤修学、如理思惟、书写解说、广令流布；是善男子、善女人等，身常安隐，心恒喜乐，不为一切灾横侵恼。

“复次，憍尸迦，若善男子、善女人等，于此般若波罗蜜多，受持读诵、亲近供养、如理思惟、书写解说、广令流布；是善男子、善女人等，若随军旅交阵战时，至心念诵如是般若波罗蜜多，不为刀杖之所伤杀，所对怨敌皆起慈心，设欲中伤自然退败，丧命军旅终无是处。何以故？憍尸迦，是善男子、善女人等，不离一切智智心，以无所得为方便，长夜修习六波罗蜜多，自除贪欲刀杖，亦能除他贪欲刀杖；自除瞋恚刀杖，亦能除他瞋恚刀杖；自除愚痴刀杖，亦能除他愚痴刀杖；自除恶见刀杖，亦能除他恶见刀杖；自除缠垢刀杖，亦能除他缠垢刀杖；自除随眠刀杖，亦能除他随眠刀杖；自除恶业刀杖，亦能除他恶业刀杖。憍尸迦，由此缘故，是善男子、善女人等，设入军阵，不为刀杖之所伤杀，所对怨敌皆起慈心，设欲中伤自然退败，丧命军旅终无是处。

“复次，憍尸迦，若善男子、善女人等，不离一切智智心，以无所得为方便，常于如是甚深般若波罗蜜多，至心听闻、恭敬供养、尊重赞叹、受持读诵、如理思惟、精勤修学、书写解说、广令流布；是善男子、善女人等，一切毒药、蛊道、鬼魅、厌祷、咒术皆不能害，水不能溺火不能烧，刀杖、恶兽、怨贼、恶神、众邪、魍魉不能伤害。何以故？憍尸迦，如是般若波罗蜜多是大神咒，如是般若波罗蜜多是大明咒，如是般若波罗蜜多是无上咒，如是般若波罗蜜多是无等等咒，如是般若波罗蜜多是一切咒王，最上最妙无能及者，具大威力能伏一切，不为一切之所降伏。是善男子、善女人等，精勤修学如是咒王，不为自害，不为害他，不为俱害。所以者何？是善男子、善女人等，学此般若波罗蜜多，了自他俱皆不可得。

“憍尸迦，是善男子、善女人等，学此般若波罗蜜多大咒王时，不得我，不得有情，不得命者，不得生者，不得养者，不得士夫，不得补特伽罗，不得意生，不得儒童，不得作者，不得受者，不得知者，不得见者；由于我等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得色，不得受、想、行、识；于色蕴等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得眼处，不得耳、鼻、舌、身、意处；于眼处等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得色处，不得声、香、味、触、法处；于色处等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得眼界，不得色界、眼识界及眼触、眼触为缘所生诸受；于眼界等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得耳界，不得声界、耳识界及耳触、耳触为缘所生诸受；于耳界等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得鼻界，不得香界、鼻识界及鼻触、鼻触为缘所生诸受；于鼻界等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得舌界，不得味界、舌识界及舌触、舌触为缘所生诸受；于舌界等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得身界，不得触界、身识界及身触、身触为缘所生诸受；于身界等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得意界，不得法界、意识界及意触、意触为缘所生诸受；于意界等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得地界，不得水、火、风、空、识界；于地界等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得苦圣谛，不得集、灭、道圣谛；于苦圣谛等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得无明，不得行、识、名色、六处、触、受、爱、取、有、生、老死愁叹苦忧恼；于无明等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得内空，不得外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；于内空等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得真如，不得法界、法性、不虚妄性、不变异性、平等性、离生性、法定、法住、实际、虚空界、不思议界；于真如等无所得故，不为自害，不为害他，不为俱害。

## 大般若波罗蜜多经卷第一百三

### 初分摄受品第二十九之五

“憍尸迦，是善男子、善女人等，学此般若波罗蜜多大咒王时，不得布施波罗蜜多，不得净戒、安忍、精进、静虑、般若波罗蜜多；于布施波罗蜜多等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得四静虑，不得四无量、四无色定；于四静虑等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得八解脱，不得八胜处、九次第定、十遍处；于八解脱等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得四念住，不得四正断、四神足、五根、五力、七等觉支、八圣道支；于四念住等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得空解脱门，不得无相、无愿解脱门；于空解脱门等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得五眼，不得六神通；于五眼等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得佛十力，不得四无所畏、四无碍解、大慈、大悲、大喜、大舍、十八佛不共法；于佛十力等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得无忘失法，不得恒住舍性；于无忘失法等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得一切智，不得道相智、一切相智；于一切智等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得一切陀罗尼门，不得一切三摩地门；于一切陀罗尼门等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得预流，不得一来、不还、阿罗汉；于预流等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得预流向预流果，不得一来向一来果、不还向不还果、阿罗汉向阿罗汉果；于预流向预流果等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得独觉，不得独觉向独觉果；于独觉等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得菩萨摩诃萨，不得三藐三佛陀；于菩萨摩诃萨等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得菩萨摩诃萨法，不得无上正等菩提；于菩萨摩诃萨法等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，不得声闻乘，不得独觉乘、无上乘；于声闻乘等无所得故，不为自害，不为害他，不为俱害。

“憍尸迦，是善男子、善女人等，学此般若波罗蜜多大咒王时，于我及法虽无所得，而证无上正等菩提，观诸有情心行差别，随宜为转无上法轮，令如说行皆获饶益。何以故？过去菩萨摩诃萨众，于此般若波罗蜜多大神咒王精勤修学，已证无上正等菩提，转妙法轮度无量众；未来菩萨摩诃萨众，于此般若波罗蜜多大神咒王精勤修学，当证无上正等菩提，转妙法轮度无量众；现在十方无边世界有诸菩萨摩诃萨众，于此般若波罗蜜多大神咒王精勤修学，现证无上正等菩提，转妙法轮度无量众。

“复次，憍尸迦，若善男子、善女人等，于此般若波罗蜜多，至心听闻、受持读诵、精勤修学、如理思惟、书写解说、广令流布；是善男子、善女人等，随所居止国土、城邑、人及非人，不为一切灾横疾疫之所伤害。所以者何？是善男子、善女人等，随所住处，为此三千大千世界及余十方无量无数无边世界，所有四大王众天、三十三天、夜摩天、睹史多天、乐变化天、他化自在天，梵众天——梵辅天、梵会天、大梵天，光天——少光天、无量光天、极光净天，净天——少净天、无量净天、遍净天，广天——少广天、无量广天、广果天，无烦天、无热天、善现天、善见天、色究竟天，并诸龙神、阿素洛等常来守护，恭敬供养、尊重赞叹，不令般若波罗蜜多大神咒王有留难故。

“复次，憍尸迦，若善男子、善女人等，书此般若波罗蜜多大神咒王置清净处，恭敬供养、尊重赞叹，虽不听闻、受持读诵、精勤修学、如理思惟，亦不为他开示分别，而此住处国邑、王都、人非人等，不为一切灾横疾疫之所伤害。所以者何？如是般若波罗蜜多大神咒王随所住处，为此三千大千世界及余十方无量无数无边世界，所有四大王众天乃至色究竟天，并诸龙神、阿素洛等，常来守护，恭敬供养、尊重赞叹，不令般若波罗蜜多大神咒王有留难故。

“憍尸迦，是善男子、善女人等，但书般若波罗蜜多大神咒王置清净处，恭敬供养、尊重赞叹，尚获如是现法利益，况能听闻、受持读诵、精勤修学、如理思惟，及广为他开示分别！当知是辈功德无边，速证菩提，利乐一切。憍尸迦，若善男子、善女人等，怖畏怨家、恶兽、灾横、厌祷、疾疫、毒药、咒等，应书般若波罗蜜多大神咒王，随多少分香囊盛贮，置宝筒中恒随逐身恭敬供养，诸怖畏事皆自消除，天龙鬼神常守卫故。

“憍尸迦，譬如有人或旁生类，入菩提树院，或至彼院边，人非人等不能伤害。所以者何？过去、未来、现在诸佛，皆坐此处证得无上正等菩提；得菩提已，施诸有情无恐无怖，身心安乐：安立无量无数有情，令住人天尊贵妙行；安立无量无数有情，令住三乘安乐妙行；安立无量无数有情，令现证得或预流果、或一来果、或不还果、或阿罗汉果；安立无量无数有情，令当证得独觉菩提或证无上正等菩提。如是胜事皆由般若波罗蜜多威神之力，是故此处，一切天、龙、阿素洛等，皆同守护、供养恭敬、尊重赞叹。当知般若波罗蜜多，随所住处亦复如是，一切天、龙、阿素洛等，常来守护、供养恭敬、尊重赞叹，不令般若波罗蜜多有留难故。当知是处即真制多，一切有情皆应敬礼，当以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养。”

### 初分校量功德品第三十之一

尔时，天帝释白佛言：“世尊，若善男子、善女人等，书此般若波罗蜜多甚深经典，种种庄严供养恭敬、尊重赞叹，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养。或善男子、善女人等，佛涅槃后，起窣堵波，七宝严饰，宝函盛贮佛设利罗安置其中，供养恭敬、尊重赞叹，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养。是二福聚，何者为多？”

佛言：“憍尸迦，我还问汝，当随意答。于意云何？如来所得一切智智及相好身，于何等法修学而得？”

天帝释言：“世尊，如来所得一切智智及相好身，于此般若波罗蜜多修学而得。”

佛告憍尸迦：“如是，如是，如汝所说。我于般若波罗蜜多修学故，得一切智智及相好身。何以故？憍尸迦，不学般若波罗蜜多证得无上正等菩提，无有是处故。憍尸迦，不以获得相好身故说名如来、应、正等觉，但以证得一切智智说名如来、应、正等觉。憍尸迦，如来所得一切智智，甚深般若波罗蜜多为因故起，佛相好身但为依处，若不依止佛相好身，一切智智无由而转。是故般若波罗蜜多正为因生一切智智，为令此智现前相续故，复修集佛相好身。此相好身若非遍智所依处者，一切天、龙、阿素洛等，不应竭诚供养恭敬、尊重赞叹；以相好身与佛遍智为所依止故，诸天、龙、阿素洛等，恭敬供养。由此缘故，我涅槃后，诸天、龙神、人非人等，恭敬供养我设利罗。

“憍尸迦，若善男子、善女人等，但于般若波罗蜜多供养恭敬、尊重赞叹；是善男子、善女人等，则为供养一切智智，及所依止佛相好身，并涅槃后佛设利罗。何以故？憍尸迦，一切智智及相好身并设利罗，皆以般若波罗蜜多为根本故。憍尸迦，若善男子、善女人等，但于佛身及设利罗供养恭敬、尊重赞叹；是善男子、善女人等，非为供养一切智智及此般若波罗蜜多。何以故？憍尸迦，佛身遗体，非此般若波罗蜜多一切智智之根本故。憍尸迦，由此缘故，诸善男子、善女人等，欲供养佛，若心若身，先当听闻、受持读诵、精勤修学、如理思惟、书写解说甚深般若波罗蜜多，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养。

“以是故，憍尸迦，若善男子、善女人等，书此般若波罗蜜多甚深经典，种种庄严供养恭敬、尊重赞叹，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养。或善男子、善女人等，佛涅槃后，起窣堵波，七宝严饰，宝函盛贮佛设利罗安置其中，供养恭敬、尊重赞叹，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养。是二福聚，前者为多。何以故？

“憍尸迦，布施、净戒、安忍、精进、静虑、般若波罗蜜多，皆从如是甚深般若波罗蜜多而出生故。

“憍尸迦，内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，皆从如是甚深般若波罗蜜多而出现故。

“憍尸迦，真如、法界、法性、不虚妄性、不变异性、平等性、离生性、法定、法住、实际、虚空界、不思议界，皆从如是甚深般若波罗蜜多而出现故。

“憍尸迦，苦圣谛、集圣谛、灭圣谛、道圣谛，皆从如是甚深般若波罗蜜多而出现故。

“憍尸迦，四静虑、四无量、四无色定，皆从如是甚深般若波罗蜜多而出生故。

“憍尸迦，八解脱、八胜处、九次第定、十遍处，皆从如是甚深般若波罗蜜多而出生故。

“憍尸迦，四念住、四正断、四神足、五根、五力、七等觉支、八圣道支，皆从如是甚深般若波罗蜜多而出生故。

“憍尸迦，空解脱门、无相解脱门、无愿解脱门，皆从如是甚深般若波罗蜜多而出生故。

“憍尸迦，五眼、六神通，皆从如是甚深般若波罗蜜多而出生故。

“憍尸迦，佛十力、四无所畏、四无碍解、大慈、大悲、大喜、大舍、十八佛不共法，皆从如是甚深般若波罗蜜多而出生故。

“憍尸迦，无忘失法、恒住舍性，皆从如是甚深般若波罗蜜多而出生故。

“憍尸迦，一切智、道相智、一切相智，皆从如是甚深般若波罗蜜多而出生故。

“憍尸迦，一切陀罗尼门、一切三摩地门，皆从如是甚深般若波罗蜜多而出生故。

“憍尸迦，菩萨摩诃萨所有成熟有情、严净佛土，皆从如是甚深般若波罗蜜多而出生故。

“憍尸迦，菩萨摩诃萨所有族姓圆满、色力圆满、财宝圆满、眷属圆满，皆从如是甚深般若波罗蜜多而出生故。

“憍尸迦，世间所有十善业道，供养沙门、父母、师长，施、戒、修等无量善法，皆从如是甚深般若波罗蜜多而出生故。

“憍尸迦，世间所有刹帝利大族、婆罗门大族、长者大族、居士大族，皆从如是甚深般若波罗蜜多而出生故。

“憍尸迦，世间所有四大王众天、三十三天、夜摩天、睹史多天、乐变化天、他化自在天，皆从如是甚深般若波罗蜜多而出生故。

“憍尸迦，世间所有梵众天——梵辅天、梵会天、大梵天，光天——少光天、无量光天、极光净天，净天——少净天、无量净天、遍净天，广天——少广天、无量广天、广果天，无烦天、无热天、善现天、善见天、色究竟天，皆从如是甚深般若波罗蜜多而出生故。

“憍尸迦，世间所有空无边处天、识无边处天、无所有处天、非想非非想处天，皆从如是甚深般若波罗蜜多而出生故。

“憍尸迦，一切预流、预流果、一来、一来果、不还、不还果、阿罗汉、阿罗汉果，皆从如是甚深般若波罗蜜多而出生故。

“憍尸迦，一切独觉、独觉菩提，皆从如是甚深般若波罗蜜多而出生故。

“憍尸迦，一切菩萨摩诃萨、菩萨摩诃萨法，皆从如是甚深般若波罗蜜多而出生故。

“憍尸迦，一切如来、应、正等觉，皆从如是甚深般若波罗蜜多而出生故。

“憍尸迦，不可思量、不可宣说、无上、无上上、无等、无等等一切智智，皆从如是甚深般若波罗蜜多而出生故。”

尔时，天帝释白佛言：“世尊，赡部洲人于甚深般若波罗蜜多不供养恭敬、尊重赞叹者，彼岂不知供养恭敬、尊重赞叹甚深般若波罗蜜多，获得如是大功德利？”

佛言：“憍尸迦，我今问汝，随汝意答。于意云何？赡部洲内，有几所人成就佛证净、成就法证净、成就僧证净？有几所人于佛无疑、于法无疑、于僧无疑？有几所人于佛究竟、于法究竟、于僧究竟？”

天帝释言：“世尊，赡部洲内，有少分人成就佛证净、成就法证净、成就僧证净，有少分人于佛无疑、于法无疑、于僧无疑，有少分人于佛究竟、于法究竟、于僧究竟。”

佛言：“憍尸迦，我复问汝，随汝意答。憍尸迦，于意云何？赡部洲内，有几所人得三十七菩提分法？有几所人得三解脱门？有几所人得八解脱？有几所人得九次第定？有几所人得四无碍解？有几所人得六神通？有几所人永断三结得预流果？有几所人薄贪、瞋、痴得一来果？有几所人断五顺下分结得不还果？有几所人断五顺上分结得阿罗汉果？有几所人发心定趣独觉菩提？有几所人发心定趣阿耨多罗三藐三菩提？”

天帝释言：“世尊，赡部洲内，有少分人得三十七菩提分法，有少分人得三解脱门，有少分人得八解脱，有少分人得九次第定，有少分人得四无碍解，有少分人得六神通，有少分人永断三结得预流果，有少分人薄贪、瞋、痴得一来果，有少分人断五顺下分结得不还果，有少分人断五顺上分结得阿罗汉果，有少分人发心定趣独觉菩提，有少分人发心定趣阿耨多罗三藐三菩提。”

尔时，佛告天帝释言：“如是，如是，如汝所说。憍尸迦，赡部洲内，极少分人成就佛证净、成就法证净、成就僧证净，转少分人于佛无疑、于法无疑、于僧无疑，转少分人于佛究竟、于法究竟、于僧究竟，转少分人得三十七菩提分法，转少分人得三解脱门，转少分人得八解脱，转少分人得九次第定，转少分人得四无碍解，转少分人得六神通。憍尸迦，赡部洲内，极少分人永断三结得预流果，转少分人薄贪、瞋、痴得一来果，转少分人断五顺下分结得不还果，转少分人断五顺上分结得阿罗汉果，转少分人发心定趣独觉菩提，转少分人发心定趣阿耨多罗三藐三菩提，转少分人既发心已精勤修习趣菩提行。何以故？

“憍尸迦，诸有情类流转生死，无量世来多不见佛，不闻正法，不亲近僧；不行布施，不护净戒，不修安忍，不起精进，不习静虑，不学般若；不闻布施波罗蜜多，不修布施波罗蜜多，不闻净戒波罗蜜多，不修净戒波罗蜜多，不闻安忍波罗蜜多，不修安忍波罗蜜多，不闻精进波罗蜜多，不修精进波罗蜜多，不闻静虑波罗蜜多，不修静虑波罗蜜多，不闻般若波罗蜜多，不修般若波罗蜜多；不闻内空，不修内空，不闻外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，不修外空乃至无性自性空；不闻真如，不修真如，不闻法界、法性、不虚妄性、不变异性、平等性、离生性、法定、法住、实际、虚空界、不思议界，不修法界乃至不思议界；不闻苦圣谛，不修苦圣谛，不闻集、灭、道圣谛，不修集、灭、道圣谛；不闻四静虑，不修四静虑，不闻四无量、四无色定，不修四无量、四无色定；不闻八解脱，不修八解脱，不闻八胜处、九次第定、十遍处，不修八胜处、九次第定、十遍处；不闻四念住，不修四念住，不闻四正断、四神足、五根、五力、七等觉支、八圣道支，不修四正断乃至八圣道支；不闻空解脱门，不修空解脱门，不闻无相、无愿解脱门，不修无相、无愿解脱门；不闻五眼，不修五眼，不闻六神通，不修六神通；不闻佛十力，不修佛十力，不闻四无所畏、四无碍解、大慈、大悲、大喜、大舍、十八佛不共法，不修四无所畏乃至十八佛不共法；不闻无忘失法，不修无忘失法，不闻恒住舍性，不修恒住舍性；不闻一切陀罗尼门，不修一切陀罗尼门，不闻一切三摩地门，不修一切三摩地门；不闻一切智，不修一切智，不闻道相智、一切相智，不修道相智、一切相智。

“憍尸迦，以是缘故，当知于此赡部洲内，极少分人成就佛证净、成就法证净、成就僧证净，转少分人于佛无疑、于法无疑、于僧无疑，转少分人于佛究竟、于法究竟、于僧究竟，转少分人得三十七菩提分法，转少分人得三解脱门，转少分人得八解脱，转少分人得九次第定，转少分人得四无碍解，转少分人得六神通。憍尸迦，当知于此赡部洲中极少分人永断三结得预流果，转少分人薄贪、瞋、痴得一来果，转少分人断五顺下分结得不还果，转少分人断五顺上分结得阿罗汉果，转少分人发心定趣独觉菩提，转少分人发心定趣阿耨多罗三藐三菩提，转少分人既发心已精勤修习趣菩提行。”

尔时，佛语天帝释言：“我今问汝，随汝意答。憍尸迦，于意云何？置赡部洲所有人类，于此三千大千世界，几所众生供养恭敬父母、师长？几所众生供养恭敬沙门、婆罗门？几所众生行施、受斋、持戒？几所众生修十善业道？几所众生于诸欲中住厌患想、无常想、苦想、无我想、不净想、厌食想、一切世间不可乐想？几所众生修四静虑？几所众生修四无量？几所众生修四无色定？几所众生信佛、信法、信僧？几所众生于佛无疑、于法无疑、于僧无疑？几所众生于佛究竟、于法究竟、于僧究竟？几所众生修三十七菩提分法？几所众生修三解脱门？几所众生修八解脱？几所众生修九次第定？几所众生修四无碍解？几所众生修六神通？几所众生永断三结得预流果？几所众生薄贪、瞋、痴得一来果？几所众生断五顺下分结得不还果？几所众生断五顺上分结得阿罗汉果？几所众生发心定趣独觉菩提？几所众生发心定趣阿耨多罗三藐三菩提？几所众生既发心已精勤修习趣菩提行？几所众生炼磨长养趣菩提心？几所众生方便善巧修行般若波罗蜜多？几所众生得住菩萨不退转地？几所众生速证无上正等菩提？”

天帝释言：“世尊，于此三千大千世界，有少众生供养恭敬父母、师长，有少众生供养恭敬沙门、婆罗门，有少众生行施、受斋、持戒，有少众生修十善业道，有少众生于诸欲中住厌患想、无常想、苦想、无我想、不净想、厌食想、一切世间不可乐想，有少众生修四静虑，有少众生修四无量，有少众生修四无色定，有少众生信佛、信法、信僧，有少众生于佛无疑、于法无疑、于僧无疑，有少众生于佛究竟、于法究竟、于僧究竟，有少众生修三十七菩提分法，有少众生修三解脱门，有少众生修八解脱，有少众生修九次第定，有少众生修四无碍解，有少众生修六神通，有少众生永断三结得预流果，有少众生薄贪、瞋、痴得一来果，有少众生断五顺下分结得不还果，有少众生断五顺上分结得阿罗汉果，有少众生发心定趣独觉菩提，有少众生发心定趣阿耨多罗三藐三菩提，有少众生既发心已精勤修习趣菩提行，有少众生练磨长养趣菩提心，有少众生方便善巧修行般若波罗蜜多，有少众生得住菩萨不退转地，有少众生速证无上正等菩提。”

尔时，佛告天帝释言：“如是，如是，如汝所说。憍尸迦，于此三千大千世界，极少众生供养恭敬父母、师长，转少众生供养恭敬沙门、婆罗门，转少众生行施、受斋、持戒，转少众生修十善业道，转少众生于诸欲中住厌患想、无常想、苦想、无我想、不净想、厌食想、一切世间不可乐想，转少众生修四静虑，转少众生修四无量，转少众生修四无色定，转少众生信佛、信法、信僧，转少众生于佛无疑、于法无疑、于僧无疑，转少众生于佛究竟、于法究竟、于僧究竟，转少众生修三十七菩提分法，转少众生修三解脱门，转少众生修八解脱，转少众生修九次第定，转少众生修四无碍解，转少众生修六神通。憍尸迦，于此三千大千世界，极少众生永断三结得预流果，转少众生薄贪、瞋、痴得一来果，转少众生断五顺下分结得不还果，转少众生断五顺上分结得阿罗汉果，转少众生发心定趣独觉菩提，转少众生发心定趣阿耨多罗三藐三菩提，转少众生既发心已精勤修习趣菩提行，转少众生练磨长养趣菩提心，转少众生方便善巧修行般若波罗蜜多，转少众生得住菩萨不退转地，转少众生速证无上正等菩提。

“复次，憍尸迦，我以清净无障佛眼，观察十方各如殑伽沙等世界，虽有无量、无数、无边有情发心定趣阿耨多罗三藐三菩提，精勤修习趣菩提行，而由远离甚深般若波罗蜜多方便善巧，若一、若二、若三有情得住菩萨不退转地，多分退堕声闻、独觉下劣地中。何以故？憍尸迦，阿耨多罗三藐三菩提甚难可得，恶慧懈怠、下劣精进、下劣胜解、下劣有情不能证故。憍尸迦，由是因缘，若善男子、善女人等，发心定趣阿耨多罗三藐三菩提，精勤修习趣菩提行，欲住菩萨不退转地，速证无上正等菩提无留难者，应于如是甚深般若波罗蜜多：数数听闻、受持读诵、精勤修习、如理思惟、好请问师、乐为他说；作此事已复应书写，种种宝物而用庄严，供养恭敬、尊重赞叹；复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养。

“憍尸迦，是善男子、善女人等，于余摄入甚深般若波罗蜜多诸胜善法，亦应听闻、受持读诵、精勤修习、如理思惟、好请问师、乐为他说。

“何谓摄入甚深般若波罗蜜多余胜善法？所谓布施波罗蜜多，净戒、安忍、精进、静虑波罗蜜多；若内空，若外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；若真如，若法界、法性、不虚妄性、不变异性、平等性、离生性、法定、法住、实际、虚空界、不思议界；若苦圣谛，若集、灭、道圣谛；若四静虑，若四无量、四无色定；若八解脱，若八胜处、九次第定、十遍处；若四念住，若四正断、四神足、五根、五力、七等觉支、八圣道支；若空解脱门，若无相、无愿解脱门；若五眼，若六神通；若佛十力，若四无所畏、四无碍解、大慈、大悲、大喜、大舍、十八佛不共法；若无忘失法，若恒住舍性；若一切陀罗尼门，若一切三摩地门；若一切智，若道相智、一切相智；若余无量无边佛法，是谓摄入甚深般若波罗蜜多余胜善法。憍尸迦，是善男子、善女人等，于余随顺甚深般若波罗蜜多蕴、处、界等无量法门，亦应听闻、受持读诵、如理思惟，不应非毁令于无上正等菩提而作留难。

## 大般若波罗蜜多经卷第一百四

### 初分校量功德品第三十之二

“何以故？憍尸迦，是善男子、善女人等，应作是念：‘如来昔住菩萨位时，常勤修学般若波罗蜜多及静虑、精进、安忍、净戒、布施波罗蜜多故，证得无上正等菩提。如来昔住菩萨位时，常勤安住内空及外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空故，证得无上正等菩提。如来昔住菩萨位时，常勤安住真如及法界、法性、不虚妄性、不变异性、平等性、离生性、法定、法住、实际、虚空界、不思议界故，证得无上正等菩提。如来昔住菩萨位时，常勤安住苦圣谛及集、灭、道圣谛故，证得无上正等菩提。如来昔住菩萨位时，常勤修学四静虑及四无量、四无色定故，证得无上正等菩提。如来昔住菩萨位时，常勤修学八解脱及八胜处、九次第定、十遍处故，证得无上正等菩提。如来昔住菩萨位时，常勤修学四念住及四正断、四神足、五根、五力、七等觉支、八圣道支故，证得无上正等菩提。如来昔住菩萨位时，常勤修学空解脱门及无相、无愿解脱门故，证得无上正等菩提。如来昔住菩萨位时，常勤修学五眼及六神通故，证得无上正等菩提。如来昔住菩萨位时，常勤修学佛十力及四无所畏、四无碍解、大慈、大悲、大喜、大舍、十八佛不共法故，证得无上正等菩提。如来昔住菩萨位时，常勤修学无忘失法及恒住舍性故，证得无上正等菩提。如来昔住菩萨位时，常勤修学一切陀罗尼门及一切三摩地门故，证得无上正等菩提。如来昔住菩萨位时，常勤修学一切智及道相智、一切相智故，证得无上正等菩提。如来昔住菩萨位时，常勤修学诸余无量无边佛法故，证得无上正等菩提。如来昔住菩萨位时，常勤安住诸余随顺甚深般若波罗蜜多蕴、处、界等无量法门故，证得阿耨多罗三藐三菩提。

“‘我等今者为求无上正等菩提，于此甚深般若波罗蜜多等法，亦应随佛常勤精进修学安住。如是甚深般若波罗蜜多等法，定是我等真实大师，常勤随学，所愿皆满。如是甚深般若波罗蜜多等法，是诸如来、应、正等觉真实法印，亦是一切独觉、阿罗汉、不还、一来、预流果等真实法印。一切如来、应、正等觉，皆于如是甚深般若波罗蜜多等法常勤学故，已证无上正等菩提、当证无上正等菩提、现证无上正等菩提。一切独觉、阿罗汉、不还、一来、预流果等，亦于如是甚深般若波罗蜜多等法常勤学故，已到彼岸、当到彼岸、现到彼岸。’

“以是缘故，憍尸迦，诸善男子、善女人等，若佛住世、若涅槃后，应依般若波罗蜜多常勤修学，应依静虑、精进、安忍、净戒、布施波罗蜜多常勤修学。何以故？如是般若波罗蜜多等，是一切声闻、独觉、菩萨摩诃萨，及诸天、人、阿素洛等，利益安乐所依处故。

“憍尸迦，诸善男子、善女人等，若佛住世、若涅槃后，应依内空常勤修学，应依外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空常勤修学。何以故？如是内空等，是一切声闻、独觉、菩萨摩诃萨及诸天、人、阿素洛等利益安乐所依处故。

“憍尸迦，诸善男子、善女人等，若佛住世、若涅槃后，应依真如常勤修学，应依法界、法性、不虚妄性、不变异性、平等性、离生性、法定、法住、实际、虚空界、不思议界常勤修学。何以故？如是真如等，是一切声闻、独觉、菩萨摩诃萨及诸天、人、阿素洛等利益安乐所依处故。

“憍尸迦，诸善男子、善女人等，若佛住世、若涅槃后，应依苦圣谛常勤修学，应依集、灭、道圣谛常勤修学。何以故？如是苦圣谛等，是一切声闻、独觉、菩萨摩诃萨及诸天、人、阿素洛等利益安乐所依处故。

“憍尸迦，诸善男子、善女人等，若佛住世、若涅槃后，应依四静虑常勤修学，应依四无量、四无色定常勤修学。何以故？如是四静虑等，是一切声闻、独觉、菩萨摩诃萨及诸天、人、阿素洛等利益安乐所依处故。

“憍尸迦，诸善男子、善女人等，若佛住世、若涅槃后，应依八解脱常勤修学，应依八胜处、九次第定、十遍处常勤修学。何以故？如是八解脱等，是一切声闻、独觉、菩萨摩诃萨及诸天、人、阿素洛等利益安乐所依处故。

“憍尸迦，诸善男子、善女人等，若佛住世、若涅槃后，应依四念住常勤修学，应依四正断、四神足、五根、五力、七等觉支、八圣道支常勤修学。何以故？如是四念住等，是一切声闻、独觉、菩萨摩诃萨及诸天、人、阿素洛等利益安乐所依处故。

“憍尸迦，诸善男子、善女人等，若佛住世、若涅槃后，应依空解脱门常勤修学，应依无相、无愿解脱门常勤修学。何以故？如是空解脱门等，是一切声闻、独觉、菩萨摩诃萨及诸天、人、阿素洛等利益安乐所依处故。

“憍尸迦，诸善男子、善女人等，若佛住世、若涅槃后，应依五眼常勤修学，应依六神通常勤修学。何以故？如是五眼等，是一切声闻、独觉、菩萨摩诃萨及诸天、人、阿素洛等利益安乐所依处故。

“憍尸迦，诸善男子、善女人等，若佛住世、若涅槃后，应依佛十力常勤修学，应依四无所畏、四无碍解、大慈、大悲、大喜、大舍、十八佛不共法常勤修学。何以故？如是佛十力等，是一切声闻、独觉、菩萨摩诃萨及诸天、人、阿素洛等利益安乐所依处故。

“憍尸迦，诸善男子、善女人等，若佛住世、若涅槃后，应依无忘失法常勤修学，应依恒住舍性常勤修学。何以故？如是无忘失法等，是一切声闻、独觉、菩萨摩诃萨及诸天、人、阿素洛等利益安乐所依处故。

“憍尸迦，诸善男子、善女人等，若佛住世、若涅槃后，应依一切陀罗尼门常勤修学，应依一切三摩地门常勤修学。何以故？如是一切陀罗尼门等，是一切声闻、独觉、菩萨摩诃萨及诸天、人、阿素洛等利益安乐所依处故。

“憍尸迦，诸善男子、善女人等，若佛住世、若涅槃后，应依一切智常勤修学，应依道相智、一切相智常勤修学。何以故？如是一切智等，是一切声闻、独觉、菩萨摩诃萨及诸天、人、阿素洛等利益安乐所依处故。

“憍尸迦，诸善男子、善女人等，若佛住世、若涅槃后，应依所余无量无边佛法常勤修学。何以故？如是所余无量无边佛法，是一切声闻、独觉、菩萨摩诃萨及诸天、人、阿素洛等利益安乐所依处故。

“憍尸迦，诸善男子、善女人等，若佛住世、若涅槃后，应依随顺甚深般若波罗蜜多蕴、处、界等无量法门常勤修学。何以故？如是随顺甚深般若波罗蜜多蕴、处、界等无量法门，是一切声闻、独觉、菩萨摩诃萨及诸天、人、阿素洛等利益安乐所依处故。”

尔时，天帝释白佛言：“世尊，若善男子、善女人等，不离一切智智心，以无所得为方便，于此般若波罗蜜多，至心听闻、受持读诵、精勤修学、如理思惟，广为有情宣说流布，或有书写种种庄严供养恭敬、尊重赞叹，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养；是善男子、善女人等，由此因缘得几所福？”

佛言：“憍尸迦，我还问汝，当随意答。有善男子、善女人等，于诸如来般涅槃后，为供养佛设利罗故，以妙七宝起窣堵波，种种珍奇间杂严饰，其量高大一踰缮那，广减高半，复以种种天妙华鬘、涂散等香、衣服、璎珞、宝幢、幡盖、众妙珍奇、伎乐、灯明，尽其形寿供养恭敬、尊重赞叹。于汝意云何？是善男子、善女人等，由此因缘所生福聚，宁为多不？”

天帝释言：“甚多，世尊！甚多，善逝！”

佛言：“憍尸迦，若善男子、善女人等，不离一切智智心，以无所得为方便，于此般若波罗蜜多，至心听闻、受持读诵、精勤修学、如理思惟，广为有情宣说流布，或有书写种种庄严供养恭敬、尊重赞叹，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养；是善男子、善女人等，由此因缘所生福聚，甚多于彼无量无边。”

佛告憍尸迦：“置是一事，复有善男子、善女人等，于诸如来般涅槃后，为供养佛设利罗故，以妙七宝起窣堵波，种种珍奇间杂严饰，其量高大一踰缮那，广减高半，满赡部洲中无空隙，复以种种天妙华鬘、涂散等香、衣服、璎珞、宝幢、幡盖、众妙珍奇、伎乐、灯明，尽其形寿供养恭敬、尊重赞叹。于汝意云何？是善男子、善女人等，由此因缘所生福聚，宁为多不？”

天帝释言：“甚多，世尊！甚多，善逝！”

佛言：“憍尸迦，若善男子、善女人等，不离一切智智心，以无所得为方便，于此般若波罗蜜多，至心听闻、受持读诵、精勤修学、如理思惟，广为有情宣说流布，或有书写种种庄严供养恭敬、尊重赞叹，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养；是善男子、善女人等，由此因缘所生福聚，甚多于彼无量无边。”

佛告憍尸迦：“置赡部洲，复有善男子、善女人等，于诸如来般涅槃后，为供养佛设利罗故，以妙七宝起窣堵波，种种珍奇间杂严饰，其量高大一踰缮那，广减高半，满四洲界中无空隙，复以种种天妙华鬘、涂散等香、衣服、璎珞、宝幢、幡盖、众妙珍奇、伎乐、灯明，尽其形寿供养恭敬、尊重赞叹。于汝意云何？是善男子、善女人等，由此因缘所生福聚，宁为多不？”

天帝释言：“甚多，世尊！甚多，善逝！”

佛言：“憍尸迦，若善男子、善女人等，不离一切智智心，以无所得为方便，于此般若波罗蜜多，至心听闻、受持读诵、精勤修学、如理思惟，广为有情宣说流布，或有书写种种庄严，供养恭敬、尊重赞叹，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养；是善男子、善女人等，由此因缘所生福聚，甚多于彼无量无边。”

佛告憍尸迦：“置四洲界，复有善男子、善女人等，于诸如来般涅槃后，为供养佛设利罗故，以妙七宝起窣堵波，种种珍奇间杂严饰，其量高大一踰缮那，广减高半，满小千界中无空隙，复以种种天妙华鬘、涂散等香、衣服、璎珞、宝幢、幡盖、众妙珍奇、伎乐、灯明，尽其形寿供养恭敬、尊重赞叹。于汝意云何？是善男子、善女人等，由此因缘所生福聚，宁为多不？”

天帝释言：“甚多，世尊！甚多，善逝！”

佛言：“憍尸迦，若善男子、善女人等，不离一切智智心，以无所得为方便，于此般若波罗蜜多，至心听闻、受持读诵、精勤修学、如理思惟，广为有情宣说流布，或有书写种种庄严供养恭敬、尊重赞叹，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养；是善男子、善女人等，由此因缘所生福聚，甚多于彼无量无边。”

佛告憍尸迦：“置小千界，复有善男子、善女人等，于诸如来般涅槃后，为供养佛设利罗故，以妙七宝起窣堵波，种种珍奇间杂严饰，其量高大一踰缮那，广减高半，满中千界中无空隙，复以种种天妙华鬘、涂散等香、衣服、璎珞、宝幢、幡盖、众妙珍奇、伎乐、灯明，尽其形寿供养恭敬、尊重赞叹。于汝意云何？是善男子、善女人等，由此因缘所生福聚，宁为多不？”

天帝释言：“甚多，世尊！甚多，善逝！”

佛言：“憍尸迦，若善男子、善女人等，不离一切智智心，以无所得为方便，于此般若波罗蜜多，至心听闻、受持读诵、精勤修学、如理思惟，广为有情宣说流布，或有书写种种庄严供养恭敬、尊重赞叹，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养；是善男子、善女人等，由此因缘所生福聚，甚多于彼无量无边。”

佛告憍尸迦：“置中千界，复有善男子、善女人等，于诸如来般涅槃后，为供养佛设利罗故，以妙七宝起窣堵波，种种珍奇间杂严饰，其量高大一踰缮那，广减高半，遍满三千大千世界中无空隙，复以种种天妙华鬘、涂散等香、衣服、璎珞、宝幢、幡盖、众妙珍奇、伎乐、灯明，尽其形寿供养恭敬、尊重赞叹。于汝意云何？是善男子、善女人等，由此因缘所生福聚，宁为多不？”

天帝释言：“甚多，世尊！甚多，善逝！”

佛言：“憍尸迦，若善男子、善女人等，不离一切智智心，以无所得为方便，于此般若波罗蜜多，至心听闻、受持读诵、精勤修学、如理思惟，广为有情宣说流布，或有书写种种庄严供养恭敬、尊重赞叹，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养；是善男子、善女人等，由此因缘所生福聚，甚多于彼无量无边。”

佛告憍尸迦：“置一三千大千世界，设复三千大千世界诸有情类，各于如来般涅槃后，为供养佛设利罗故，以妙七宝起窣堵波，种种珍奇间杂严饰，其量高大一踰缮那，广减高半，各满三千大千世界中无空隙，复以种种天妙华鬘、涂散等香、衣服、璎珞、宝幢、幡盖、众妙珍奇、伎乐、灯明，尽其形寿供养恭敬、尊重赞叹。于汝意云何？如是三千大千世界诸有情类，由此因缘所生福聚宁为多不？”

天帝释言：“甚多，世尊！甚多，善逝！”

佛言：“憍尸迦，若善男子、善女人等，不离一切智智心，以无所得为方便，于此般若波罗蜜多，至心听闻、受持读诵、精勤修学、如理思惟，广为有情宣说流布，或有书写种种庄严供养恭敬、尊重赞叹，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养；是善男子、善女人等，由此因缘所生福聚，甚多于彼无量无边。”

时，天帝释复白佛言：“如是，如是，诚如圣教。若善男子、善女人等供养恭敬、尊重赞叹如是般若波罗蜜多，是善男子、善女人等当知则为供养恭敬、尊重赞叹过去、未来、现在诸佛世尊。假使十方各如殑伽沙等世界一切有情，各于如来般涅槃后，为供养佛设利罗故，以妙七宝起窣堵波，种种珍奇间杂严饰，其量高大一踰缮那，广减高半，各满三千大千世界中无空隙，复以种种天妙华鬘、涂散等香、衣服、璎珞、宝幢、幡盖、众妙珍奇、伎乐、灯明，若经一劫或一劫余，供养恭敬、尊重赞叹。世尊，是诸有情由此因缘所生福聚，宁为多不？”

佛言：“甚多！”

天帝释言：“若善男子、善女人等，不离一切智智心，以无所得为方便，于此般若波罗蜜多，至心听闻、受持读诵、精勤修学、如理思惟，广为有情宣说流布，或有书写种种庄严供养恭敬、尊重赞叹，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养；是善男子、善女人等，由此因缘所生福聚，甚多于彼无量无边、不可思议、不可称计。何以故？

“世尊，由此般若波罗蜜多，总能摄藏一切善法，所谓十善业道，若四静虑、四无量、四无色定，若八解脱、八胜处、九次第定、十遍处，若四念住、四正断、四神足、五根、五力、七等觉支、八圣道支，若空解脱门、无相解脱门、无愿解脱门，若苦圣谛、集圣谛、灭圣谛、道圣谛，若五眼、若六神通，若四无碍解，若布施波罗蜜多、净戒波罗蜜多、安忍波罗蜜多、精进波罗蜜多、静虑波罗蜜多、般若波罗蜜多，若内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，若真如、法界、法性、不虚妄性、不变异性、平等性、离生性、法定、法住、实际、虚空界、不思议界，若一切陀罗尼门、一切三摩地门，若佛五眼、佛十力、四无所畏、四无碍解、大慈、大悲、大喜、大舍、十八佛不共法，若无忘失法、恒住舍性，若一切智、道相智、一切相智，若余无量无边佛法，皆摄入此甚深般若波罗蜜多。

“世尊，如是甚深般若波罗蜜多，是诸如来、应、正等觉真实法印，亦是一切声闻、独觉真实法印。世尊，一切如来、应、正等觉皆于如是甚深般若波罗蜜多常勤学故，已证无上正等菩提、当证无上正等菩提、现证无上正等菩提。世尊，一切声闻、独觉，皆于如是甚深般若波罗蜜多常勤学故，已到彼岸、当到彼岸、现到彼岸。

“世尊，由此因缘，若善男子、善女人等，不离一切智智心，以无所得为方便，于此般若波罗蜜多，至心听闻、受持读诵、精勤修学、如理思惟，广为有情宣说流布，或有书写种种庄严供养恭敬、尊重赞叹，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养；是善男子、善女人等，由此因缘所生福聚，甚多于彼无量无边、不可思议、不可称计。”

尔时，佛告天帝释言：“如是，如是，如汝所说。憍尸迦，若善男子、善女人等，不离一切智智心，以无所得为方便，于此般若波罗蜜多，至心听闻、受持读诵、精勤修学、如理思惟，广为有情宣说流布，或有书写种种庄严，供养恭敬、尊重赞叹，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养；是善男子、善女人等，由此因缘所生福聚，甚多于彼无量无边、不可思议、不可称计。何以故？

“憍尸迦，由此般若波罗蜜多，一切布施、净戒、安忍、精进、静虑、般若波罗蜜多而得生故。

“憍尸迦，由此般若波罗蜜多，一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而得现故。

“憍尸迦，由此般若波罗蜜多，一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而得现故。

“憍尸迦，由此般若波罗蜜多，一切苦圣谛、集圣谛、灭圣谛、道圣谛而得现故。

“憍尸迦，由此般若波罗蜜多，一切四静虑、四无量、四无色定而得生故。

“憍尸迦，由此般若波罗蜜多，一切八解脱、八胜处、九次第定、十遍处而得生故。

“憍尸迦，由此般若波罗蜜多，一切四念住、四正断、四神足、五根、五力、七等觉支、八圣道支而得生故。

“憍尸迦，由此般若波罗蜜多，一切空解脱门、无相解脱门、无愿解脱门而得生故。

“憍尸迦，由此般若波罗蜜多，一切五眼、六神通而得生故。

“憍尸迦，由此般若波罗蜜多，一切佛十力、四无所畏、四无碍解、大慈、大悲、大喜、大舍、十八佛不共法而得生故。

“憍尸迦，由此般若波罗蜜多，一切无忘失法、恒住舍性而得生故。

“憍尸迦，由此般若波罗蜜多，一切陀罗尼门、一切三摩地门而得生故。

“憍尸迦，由此般若波罗蜜多，一切智、道相智、一切相智而得生故。

“憍尸迦，由此般若波罗蜜多，一切菩萨摩诃萨成熟有情、严净佛土而得成故。

“憍尸迦，由此般若波罗蜜多，一切声闻乘、独觉乘、无上乘而得生故。

“憍尸迦，由此般若波罗蜜多，一切预流向预流果、一来向一来果、不还向不还果、阿罗汉向阿罗汉果而出现故。

“憍尸迦，由此般若波罗蜜多，一切独觉向独觉果而出现故。

“憍尸迦，由此般若波罗蜜多，一切菩萨摩诃萨从初发心乃至金刚喻定所有功德而出现故。

“憍尸迦，由此般若波罗蜜多，一切如来、应、正等觉所有无上正等菩提、大般涅槃而出现故。

“憍尸迦，由是缘故，若善男子、善女人等，不离一切智智心，以无所得为方便，于此般若波罗蜜多，至心听闻、受持读诵、精勤修学、如理思惟，广为有情宣说流布，或有书写种种庄严，供养恭敬、尊重赞叹，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养。以前所造窣堵波福比此福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，百千俱胝那庾多分不及其一，数分、算分、计分、喻分乃至邬波尼杀昙分亦不及一。何以故？

“憍尸迦，若此般若波罗蜜多在赡部洲人中住者，则此世间佛宝、法宝、苾刍僧宝皆住不灭。

“憍尸迦，若此般若波罗蜜多在赡部洲人中住者，世间常有十善业道及施戒修善、知恩报恩、供养贤圣。

“憍尸迦，若此般若波罗蜜多在赡部洲人中住者，世间常有布施、净戒、安忍、精进、静虑、般若波罗蜜多。

“憍尸迦，若此般若波罗蜜多在赡部洲人中住者，世间常有内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空。

“憍尸迦，若此般若波罗蜜多在赡部洲人中住者，世间常有真如、法界、法性、不虚妄性、不变异性、平等性、离生性、法定、法住、实际、虚空界、不思议界。

“憍尸迦，若此般若波罗蜜多在赡部洲人中住者，世间常有苦圣谛、集圣谛、灭圣谛、道圣谛。

“憍尸迦，若此般若波罗蜜多在赡部洲人中住者，世间常有四静虑、四无量、四无色定。

“憍尸迦，若此般若波罗蜜多在赡部洲人中住者，世间常有八解脱、八胜处、九次第定、十遍处。

“憍尸迦，若此般若波罗蜜多在赡部洲人中住者，世间常有四念住、四正断、四神足、五根、五力、七等觉支、八圣道支。

“憍尸迦，若此般若波罗蜜多在赡部洲人中住者，世间常有空解脱门、无相解脱门、无愿解脱门。

“憍尸迦，若此般若波罗蜜多在赡部洲人中住者，世间常有五眼、六神通。

“憍尸迦，若此般若波罗蜜多在赡部洲人中住者，世间常有佛十力、四无所畏、四无碍解、大慈、大悲、大喜、大舍、十八佛不共法。

“憍尸迦，若此般若波罗蜜多在赡部洲人中住者，世间常有无忘失法、恒住舍性。

“憍尸迦，若此般若波罗蜜多在赡部洲人中住者，世间常有一切陀罗尼门、一切三摩地门。

“憍尸迦，若此般若波罗蜜多在赡部洲人中住者，世间常有一切智、道相智、一切相智。

“憍尸迦，若此般若波罗蜜多在赡部洲人中住者，世间常有刹帝利大族、婆罗门大族、长者大族、居士大族。

“憍尸迦，若此般若波罗蜜多在赡部洲人中住者，世间常有四大王众天、三十三天、夜摩天、睹史多天、乐变化天、他化自在天。

“憍尸迦，若此般若波罗蜜多在赡部洲人中住者，世间常有梵众天——梵辅天、梵会天、大梵天，光天——少光天、无量光天、极光净天，净天——少净天、无量净天、遍净天，广天——少广天、无量广天、广果天。

“憍尸迦，若此般若波罗蜜多在赡部洲人中住者，世间常有无烦天、无热天、善现天、善见天、色究竟天。

“憍尸迦，若此般若波罗蜜多在赡部洲人中住者，世间常有空无边处天、识无边处天、无所有处天、非想非非想处天。

“憍尸迦，若此般若波罗蜜多在赡部洲人中住者，世间常有声闻乘、独觉乘、无上乘。

“憍尸迦，若此般若波罗蜜多在赡部洲人中住者，世间常有预流向预流果、一来向一来果、不还向不还果、阿罗汉向阿罗汉果。

“憍尸迦，若此般若波罗蜜多在赡部洲人中住者，世间常有独觉向独觉果。

“憍尸迦，若此般若波罗蜜多在赡部洲人中住者，世间常有菩萨摩诃萨修菩萨行、成熟有情、严净佛土。

“憍尸迦，若此般若波罗蜜多在赡部洲人中住者，世间常有如来、应、正等觉证得无上正等菩提、转妙法轮度无量众。”

## 大般若波罗蜜多经卷第一百五

### 初分校量功德品第三十之三

尔时，于此三千大千世界所有四大王众天、三十三天、夜摩天、睹史多天、乐变化天、他化自在天，梵众天——梵辅天、梵会天、大梵天，光天——少光天、无量光天、极光净天，净天——少净天、无量净天、遍净天，广天——少广天、无量广天、广果天，无烦天、无热天、善现天、善见天、色究竟天，同声共白天帝释言：“大仙，应受如是般若波罗蜜多。大仙，应持如是般若波罗蜜多。大仙，应读如是般若波罗蜜多。大仙，应诵如是般若波罗蜜多。大仙，应精勤修学如是般若波罗蜜多。大仙，应如理思惟如是般若波罗蜜多。大仙，应供养恭敬、尊重赞叹如是般若波罗蜜多。何以故？

“大仙，若能受持读诵、精勤修学、如理思惟、供养恭敬、尊重赞叹如是般若波罗蜜多，则令一切恶法损减，善法增益。

“大仙，若有受持读诵、精勤修学、如理思惟、供养恭敬、尊重赞叹如是般若波罗蜜多，则令一切天众增益，诸阿素洛朋党损减。

“大仙，若有受持读诵、精勤修学、如理思惟、供养恭敬、尊重赞叹如是般若波罗蜜多，则令一切佛眼不灭、法眼不灭、僧眼不灭。

“大仙，若有受持读诵、精勤修学、如理思惟、供养恭敬、尊重赞叹如是般若波罗蜜多，则令佛宝种不断、法宝种不断、僧宝种不断。

“大仙当知，由三宝种不断绝故，便有布施波罗蜜多，净戒、安忍、精进、静虑、般若波罗蜜多出现于世。

“大仙当知，由三宝种不断绝故，便有内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空出现于世。

“大仙当知，由三宝种不断绝故，便有真如、法界、法性、不虚妄性、不变异性、平等性、离生性、法定、法住、实际、虚空界、不思议界出现于世。

“大仙当知，由三宝种不断绝故，便有苦圣谛，集、灭、道圣谛出现于世。

“大仙当知，由三宝种不断绝故，便有四静虑、四无量、四无色定出现于世。

“大仙当知，由三宝种不断绝故，便有八解脱、八胜处、九次第定、十遍处出现于世。

“大仙当知，由三宝种不断绝故，便有四念住、四正断、四神足、五根、五力、七等觉支、八圣道支出现于世。

“大仙当知，由三宝种不断绝故，便有空解脱门，无相、无愿解脱门出现于世。

“大仙当知，由三宝种不断绝故，便有五眼、六神通出现于世。

“大仙当知，由三宝种不断绝故，便有佛十力、四无所畏、四无碍解、大慈、大悲、大喜、大舍、十八佛不共法出现于世。

“大仙当知，由三宝种不断绝故，便有无忘失法、恒住舍性出现于世。

“大仙当知，由三宝种不断绝故，便有一切陀罗尼门、一切三摩地门出现于世。

“大仙当知，由三宝种不断绝故，便有一切智、道相智、一切相智出现于世。

“大仙当知，由三宝种不断绝故，便有声闻乘、独觉乘、无上乘出现于世。

“大仙当知，由三宝种不断绝故，便有预流、一来、不还、阿罗汉出现于世。

“大仙当知，由三宝种不断绝故，便有预流向预流果、一来向一来果、不还向不还果、阿罗汉向阿罗汉果出现于世。

“大仙当知，由三宝种不断绝故，便有独觉及独觉向独觉果出现于世。

“大仙当知，由三宝种不断绝故，便有菩萨摩诃萨、三藐三佛陀出现于世。

“大仙当知，由三宝种不断绝故，便有菩萨摩诃萨及菩萨摩诃萨十地等法出现于世。

“大仙当知，由三宝种不断绝故，便有如来、应、正等觉及阿耨多罗三藐三菩提出现于世。

“是故，大仙，应受持读诵、精勤修学、如理思惟、供养恭敬、尊重赞叹如是般若波罗蜜多。”

尔时，佛告天帝释言：“憍尸迦，汝应受此甚深般若波罗蜜多，汝应持此甚深般若波罗蜜多，汝应读此甚深般若波罗蜜多，汝应诵此甚深般若波罗蜜多，汝应精勤修学此甚深般若波罗蜜多，汝应如理思惟此甚深般若波罗蜜多，汝应供养恭敬、尊重赞叹此甚深般若波罗蜜多。何以故？憍尸迦，若阿素洛凶悖徒党兴是恶念：‘我等当与三十三天交阵战诤。’尔时，汝等诸天眷属，应各诚心念诵如是甚深般若波罗蜜多，供养恭敬、尊重赞叹。时，阿素洛凶悖徒党恶心即灭，不复更生。

“憍尸迦，若诸天子或诸天女五衰相现，其心惊惶，恐堕恶趣。尔时，汝等诸天眷属应住其前，至心念诵如是般若波罗蜜多。时，诸天子或诸天女，闻是般若波罗蜜多善根力故，于此般若波罗蜜多生净信故，五衰相没，身意泰然；设复命终，还生本处，受天富乐倍胜于前。何以故？憍尸迦，闻信般若波罗蜜多功德威力甚广大故。

“憍尸迦，若善男子、善女人等，或诸天子及诸天女，由此般若波罗蜜多一经其耳，善根力故，决定当证阿耨多罗三藐三菩提。何以故？憍尸迦，过去诸佛及诸弟子，一切皆学如是般若波罗蜜多，已证无上正等菩提，入无余依般涅槃界；未来诸佛及诸弟子，一切皆学如是般若波罗蜜多，当证无上正等菩提，入无余依般涅槃界；现在十方无量诸佛及诸弟子，一切皆学如是般若波罗蜜多，现证无上正等菩提，入无余依般涅槃界。何以故？憍尸迦，由此般若波罗蜜多普摄一切菩提分法，若声闻法、若独觉法、若菩萨法、若如来法皆具摄故。”

尔时，天帝释白佛言：“世尊，如是般若波罗蜜多是大神咒，如是般若波罗蜜多是大明咒，如是般若波罗蜜多是无上咒，如是般若波罗蜜多是无等等咒，如是般若波罗蜜多是一切咒王，最上最妙，能伏一切，不为一切之所降伏。何以故？世尊，如是般若波罗蜜多，能除一切恶不善法，能摄生长诸善法故。”

尔时，佛告天帝释言：“如是，如是，如汝所说。憍尸迦，如是般若波罗蜜多是大神咒、是大明咒、是无上咒、是无等等咒、是一切咒王，最上最妙，能伏一切，不为一切之所降伏。何以故？过去诸佛皆依如是甚深般若波罗蜜多大咒王故，已证无上正等菩提；未来诸佛皆依如是甚深般若波罗蜜多大咒王故，当证无上正等菩提；现在十方无量诸佛，皆依如是甚深般若波罗蜜多大咒王故，今证无上正等菩提。何以故？

“憍尸迦，依因如是甚深般若波罗蜜多大咒王故，十善业道出现世间。

“憍尸迦，依因如是甚深般若波罗蜜多大咒王故，惠施、受斋、持戒等法出现世间。

“憍尸迦，依因如是甚深般若波罗蜜多大咒王故，四静虑、四无量、四无色定、五神通等出现世间。

“憍尸迦，依因如是甚深般若波罗蜜多大咒王故，布施波罗蜜多、净戒、安忍、精进、静虑、般若波罗蜜多出现世间。

“憍尸迦，依因如是甚深般若波罗蜜多大咒王故，内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空出现世间。

“憍尸迦，依因如是甚深般若波罗蜜多大咒王故，真如、法界、法性、不虚妄性、不变异性、平等性、离生性、法定、法住、实际、虚空界、不思议界出现世间。

“憍尸迦，依因如是甚深般若波罗蜜多大咒王故，苦圣谛、集圣谛、灭圣谛、道圣谛出现世间。

“憍尸迦，依因如是甚深般若波罗蜜多大咒王故，八解脱、八胜处、九次第定、十遍处出现世间。

“憍尸迦，依因如是甚深般若波罗蜜多大咒王故，四念住、四正断、四神足、五根、五力、七等觉支、八圣道支出现世间。

“憍尸迦，依因如是甚深般若波罗蜜多大咒王故，空解脱门、无相解脱门、无愿解脱门出现世间。

“憍尸迦，依因如是甚深般若波罗蜜多大咒王故，五眼、六神通出现世间。

“憍尸迦，依因如是甚深般若波罗蜜多大咒王故，佛十力、四无所畏、四无碍解、大慈、大悲、大喜、大舍、十八佛不共法出现世间。

“憍尸迦，依因如是甚深般若波罗蜜多大咒王故，无忘失法、恒住舍性出现世间。

“憍尸迦，依因如是甚深般若波罗蜜多大咒王故，一切陀罗尼门、一切三摩地门出现世间。

“憍尸迦，依因如是甚深般若波罗蜜多大咒王故、一切智、道相智、一切相智出现世间。

“憍尸迦，依因如是甚深般若波罗蜜多大咒王故，预流、一来、不还、阿罗汉出现世间。

“憍尸迦，依因如是甚深般若波罗蜜多大咒王故，预流向预流果、一来向一来果、不还向不还果、阿罗汉向阿罗汉果出现世间。

“憍尸迦，依因如是甚深般若波罗蜜多大咒王故，独觉及独觉菩提出现世间。

“憍尸迦，依因如是甚深般若波罗蜜多大咒王故，菩萨摩诃萨及菩萨摩诃萨十地等行出现世间。

“憍尸迦，依因如是甚深般若波罗蜜多大咒王故，如来、应、正等觉及阿耨多罗三藐三菩提出现世间。

“复次，憍尸迦，依因如是甚深般若波罗蜜多大咒王故，有菩萨摩诃萨世间显现。

“憍尸迦，依因菩萨摩诃萨故，十善业道世间显现。

“憍尸迦，依因菩萨摩诃萨故，惠施、受斋、持戒等法世间显现。

“憍尸迦，依因菩萨摩诃萨故，四静虑、四无量、四无色定、五神通等世间显现。

“憍尸迦，依因菩萨摩诃萨故，布施、净戒、安忍、精进、静虑、般若波罗蜜多世间显现。

“憍尸迦，依因菩萨摩诃萨故，内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空世间显现。

“憍尸迦，依因菩萨摩诃萨故，真如、法界、法性、不虚妄性、不变异性、平等性、离生性、法定、法住、实际、虚空界、不思议界世间显现。

“憍尸迦，依因菩萨摩诃萨故，苦圣谛、集圣谛、灭圣谛、道圣谛世间显现。

“憍尸迦，依因菩萨摩诃萨故，八解脱、八胜处、九次第定、十遍处世间显现。

“憍尸迦，依因菩萨摩诃萨故，四念住、四正断、四神足、五根、五力、七等觉支、八圣道支世间显现。

“憍尸迦，依因菩萨摩诃萨故，空解脱门、无相解脱门、无愿解脱门世间显现。

“憍尸迦，依因菩萨摩诃萨故，五眼、六神通世间显现。

“憍尸迦，依因菩萨摩诃萨故，佛十力、四无所畏、四无碍解、大慈、大悲、大喜、大舍、十八佛不共法世间显现。

“憍尸迦，依因菩萨摩诃萨故，无忘失法、恒住舍性世间显现。

“憍尸迦，依因菩萨摩诃萨故，一切陀罗尼门、一切三摩地门世间显现。

“憍尸迦，依因菩萨摩诃萨故，一切智、道相智、一切相智世间显现。

“憍尸迦，依因菩萨摩诃萨故，预流、一来、不还、阿罗汉世间显现。

“憍尸迦，依因菩萨摩诃萨故，预流向预流果、一来向一来果、不还向不还果、阿罗汉向阿罗汉果世间显现。

“憍尸迦，依因菩萨摩诃萨故，独觉及独觉菩提世间显现。

“憍尸迦，依因菩萨摩诃萨故，菩萨摩诃萨及菩萨摩诃萨十地等行世间显现。

“憍尸迦，依因菩萨摩诃萨故，如来、应、正等觉及阿耨多罗三藐三菩提世间显现。

“憍尸迦，譬如依因满月轮故，一切药物、星辰、山海皆得增明。如是依因菩萨摩诃萨满月轮故，一切世间十善业道药草物类皆得增明；如是依因菩萨摩诃萨满月轮故，一切世间惠施、受斋、持戒等法药草物类皆得增明；如是依因菩萨摩诃萨满月轮故，一切世间四静虑、四无量、四无色定、五神通等药草物类皆得增明；如是依因菩萨摩诃萨满月轮故，一切世间布施、净戒、安忍、精进、静虑、般若波罗蜜多药草物类皆得增明；如是依因菩萨摩诃萨满月轮故，一切世间内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空药草物类皆得增明；如是依因菩萨摩诃萨满月轮故，一切世间真如、法界、法性、不虚妄性、不变异性、平等性、离生性、法定、法住、实际、虚空界、不思议界药草物类皆得增明；如是依因菩萨摩诃萨满月轮故，一切世间苦圣谛、集圣谛、灭圣谛、道圣谛药草物类皆得增明；如是依因菩萨摩诃萨满月轮故，一切世间八解脱、八胜处、九次第定、十遍处药草物类皆得增明；如是依因菩萨摩诃萨满月轮故，一切世间四念住、四正断、四神足、五根、五力、七等觉支、八圣道支药草物类皆得增明；如是依因菩萨摩诃萨满月轮故，一切世间空解脱门、无相解脱门、无愿解脱门药草物类皆得增明；如是依因菩萨摩诃萨满月轮故，一切世间五眼、六神通药草物类皆得增明；如是依因菩萨摩诃萨满月轮故，一切世间佛十力、四无所畏、四无碍解、大慈、大悲、大喜、大舍、十八佛不共法药草物类皆得增明；如是依因菩萨摩诃萨满月轮故，一切世间无忘失法、恒住舍性药草物类皆得增明；如是依因菩萨摩诃萨满月轮故，一切世间一切陀罗尼门、一切三摩地门药草物类皆得增明；如是依因菩萨摩诃萨满月轮故，一切世间一切智、道相智、一切相智药草物类皆得增明；如是依因菩萨摩诃萨满月轮故，一切世间预流向预流果、一来向一来果、不还向不还果、阿罗汉向阿罗汉果、独觉向独觉菩提药草物类皆得增明；如是依因菩萨摩诃萨满月轮故，一切世间菩萨摩诃萨十地等行及阿耨多罗三藐三菩提药草物类皆得增明；如是依因菩萨摩诃萨满月轮故，一切世间声闻、独觉、有学、无学星宿辰象皆得增明；如是依因菩萨摩诃萨满月轮故，一切世间菩萨摩诃萨及如来、应、正等觉诸山大海皆得增明。

“憍尸迦，若诸如来、应、正等觉未出世时，唯菩萨摩诃萨具方便善巧，为诸有情无倒宣说一切世间、出世间法。何以故？憍尸迦，当知菩萨摩诃萨能出生一切人乘、天乘、声闻乘、独觉乘、无上乘故。

“憍尸迦，菩萨摩诃萨所有方便善巧，皆从如是甚深般若波罗蜜多而得生长。

“憍尸迦，菩萨摩诃萨成就方便善巧力故，能行布施波罗蜜多，能行净戒、安忍、精进、静虑、般若波罗蜜多。

“憍尸迦，菩萨摩诃萨成就方便善巧力故，能行内空，能行外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空。

“憍尸迦，菩萨摩诃萨成就方便善巧力故，能行真如，能行法界、法性、不虚妄性、不变异性、平等性、离生性、法定、法住、实际、虚空界、不思议界。

“憍尸迦，菩萨摩诃萨成就方便善巧力故，能行苦圣谛，能行集、灭、道圣谛。

“憍尸迦，菩萨摩诃萨成就方便善巧力故，能行四静虑，能行四无量、四无色定。

“憍尸迦，菩萨摩诃萨成就方便善巧力故，能行八解脱，能行八胜处、九次第定、十遍处。

“憍尸迦，菩萨摩诃萨成就方便善巧力故，能行四念住，能行四正断、四神足、五根、五力、七等觉支、八圣道支。

“憍尸迦，菩萨摩诃萨成就方便善巧力故，能行空解脱门，能行无相、无愿解脱门。

“憍尸迦，菩萨摩诃萨成就方便善巧力故，能得五眼，能得六神通。

“憍尸迦，菩萨摩诃萨成就方便善巧力故，能得佛十力，能得四无所畏、四无碍解、大慈、大悲、大喜、大舍、十八佛不共法。

“憍尸迦，菩萨摩诃萨成就方便善巧力故，能得无忘失法，能得恒住舍性。

“憍尸迦，菩萨摩诃萨成就方便善巧力故，能得一切陀罗尼门，能得一切三摩地门。

“憍尸迦，菩萨摩诃萨成就方便善巧力故，能得一切智，能得道相智、一切相智。

“憍尸迦，菩萨摩诃萨成就方便善巧力故，能得三十二大士相，能得八十种随形好。

“憍尸迦，菩萨摩诃萨成就方便善巧力故，不堕声闻地，不证独觉地。

“憍尸迦，菩萨摩诃萨成就方便善巧力故，能成熟有情，能严净佛土。

“憍尸迦，菩萨摩诃萨成就方便善巧力故，能摄取寿量圆满，能摄取众具圆满、净土圆满、种性圆满、色力圆满、眷属圆满。

“憍尸迦，菩萨摩诃萨成就方便善巧力故，能行菩萨十地等行，能得无上正等菩提。

“憍尸迦，如是菩萨摩诃萨及所有方便善巧，皆由般若波罗蜜多而得成就。

“复次，憍尸迦，若善男子、善女人等，于此般若波罗蜜多，至心听闻、受持读诵、精勤修学、如理思惟、书写解说、广令流布，当得成就现在、未来功德胜利。”

尔时，天帝释白佛言：“世尊，若善男子、善女人等，于此般若波罗蜜多，至心听闻、受持读诵、精勤修学、如理思惟、书写解说、广令流布，云何当得成就现在功德胜利？”

佛言：“憍尸迦，若善男子、善女人等，于此般若波罗蜜多，至心听闻、受持读诵、精勤修学、如理思惟、书写解说、广令流布；是善男子、善女人等，现在不为毒药所中、刀兵所害、火所焚烧、水所漂溺，乃至不为四百四病之所夭殁，除先定业现世应受。

“憍尸迦，是善男子、善女人等，若遭官事怨贼逼迫，至心念诵如是般若波罗蜜多，若到其所，终不为彼谴罚加害。何以故？如是般若波罗蜜多威德势力法令尔故。

“憍尸迦，是善男子、善女人等，若有往至国王、王子、大臣等处，至心念诵如是般若波罗蜜多，必为王等欢喜问讯、恭敬赞美。何以故？是善男子、善女人等，常于有情不离慈、悲、喜、舍心故。

“憍尸迦，若善男子、善女人等，于此般若波罗蜜多，至心听闻、受持读诵、精勤修学、如理思惟、书写解说、广令流布，当得成就诸如是等现世种种功德胜利。”

时，天帝释复白佛言：“世尊，若善男子、善女人等，于此般若波罗蜜多，至心听闻、受持读诵、精勤修学、如理思惟、书写解说、广令流布，云何当得成就未来功德胜利？”

佛言：“憍尸迦，若善男子、善女人等，于此般若波罗蜜多，至心听闻、受持读诵、精勤修学、如理思惟、书写解说、广令流布；是善男子、善女人等，随所生处常不远离十善业道；是善男子、善女人等，随所生处常不远离惠施、受斋、持戒等法；是善男子、善女人等，随所生处常不远离四静虑、四无量、四无色定、五神通等；是善男子、善女人等，随所生处常不远离布施波罗蜜多、净戒波罗蜜多、安忍波罗蜜多、精进波罗蜜多、静虑波罗蜜多、般若波罗蜜多；是善男子、善女人等，随所生处常不远离内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；是善男子、善女人等，随所生处常不远离真如、法界、法性、不虚妄性、不变异性、平等性、离生性、法定、法住、实际、虚空界、不思议界；是善男子、善女人等，随所生处常不远离苦圣谛、集圣谛、灭圣谛、道圣谛；是善男子、善女人等，随所生处常不远离八解脱、八胜处、九次第定、十遍处；是善男子、善女人等，随所生处常不远离四念住、四正断、四神足、五根、五力、七等觉支、八圣道支；是善男子、善女人等，随所生处常不远离空解脱门、无相解脱门、无愿解脱门；是善男子、善女人等当得成就五眼、六神通；是善男子、善女人等，当得成就佛十力、四无所畏、四无碍解、大慈、大悲、大喜、大舍、十八佛不共法；是善男子、善女人等，当得成就无忘失法、恒住舍性；是善男子、善女人等，当得成就一切陀罗尼门、一切三摩地门；是善男子、善女人等，当得成就一切智、道相智、一切相智；是善男子、善女人等，永不坠堕一切地狱、傍生、鬼界，除乘愿力往生彼趣成熟有情；是善男子、善女人等，随所生处常具诸根，支体无缺；是善男子、善女人等，永不生于贫穷、下贱、工师、杂类、补羯娑家；是善男子、善女人等，永不生于屠脍、渔猎、盗贼、狱吏、旃荼罗家；是善男子、善女人等，常生豪贵，或刹帝利，或婆罗门，或诸长者、居士等家，终不生彼戍达罗家；是善男子、善女人等，随所生处三十二相、八十随好庄严其身，一切有情见者欢喜；是善男子、善女人等，多生有佛严净土中，莲华化生不造恶业；是善男子、善女人等，常不远离速疾神通，随心所愿游诸佛土，从一佛国至一佛国，供养恭敬、尊重赞叹诸佛世尊，听闻正法，成熟有情，严净佛土，渐证无上正等菩提。

“憍尸迦，若善男子、善女人等，于此般若波罗蜜多，至心听闻、受持读诵、精勤修学、如理思惟、书写解说、广令流布，当得成就诸如是等未来种种功德胜利。

“以是故，憍尸迦，若善男子、善女人等，欲得如是现在、未来功德胜利，乃至无上正等菩提常不离者，应以一切智智相应心，用无所得为方便，于此般若波罗蜜多，至心听闻、受持读诵、精勤修学、如理思惟、书写解说、广令流布，复以种种上妙华鬘、涂散等香、衣服、璎珞、宝幢、幡盖、众妙珍奇、伎乐、灯明而为供养。”

尔时，众多外道梵志为求佛过，来诣佛所。时，天帝释见已，念言：“今此众多外道梵志来趣法会，伺求佛短，将非般若留难事耶？我当念诵从佛所受甚深般若波罗蜜多，令彼邪徒复道而去。”念已，便诵甚深般若波罗蜜多。于是诸来外道梵志遥现敬相，右绕世尊，退还本所。

时，舍利子见已念言：“彼有何缘故来还去？”

佛知其意，告舍利子：“彼外道等为求我便相率而来，由天帝释念诵般若波罗蜜多大咒王力，令彼还去。舍利子，我都不见彼外道等有一善法，悉怀恶心为求我便，来趣我所。舍利子，我都不见一切世间若天、若魔、若梵、若沙门、若婆罗门、若异道等诸有情类，敢怀恶意来求般若波罗蜜多而能得便。何以故？舍利子，于此三千大千世界，一切四大王众天、三十三天、夜摩天、睹史多天、乐变化天、他化自在天、一切梵众天——梵辅天、梵会天、大梵天，光天——少光天、无量光天、极光净天，净天——少净天、无量净天、遍净天，广天——少广天、无量广天、广果天，无烦天、无热天、善现天、善见天、色究竟天，一切声闻、一切独觉、一切菩萨摩诃萨，我及一切具大威力龙神、药叉、健达缚、阿素洛、揭路荼、紧捺洛、莫呼洛伽、人非人等，皆共守护如是般若波罗蜜多，不令众恶而作留难。何以故？舍利子，是诸天等，皆从般若波罗蜜多而出生故。

“又，舍利子，十方各如殑伽沙等诸佛世界，一切如来、应、正等觉，一切声闻、一切独觉、一切菩萨摩诃萨，及一切天、龙神、药叉、健达缚、阿素洛、揭路荼、紧捺洛、莫呼洛伽、人非人等，皆共守护如是般若波罗蜜多，不令众恶而作留难。何以故？舍利子，彼诸佛等，皆从般若波罗蜜多而出生故。”

尔时，恶魔作是念：“今如来、应、正等觉四众围绕，及欲、色界诸天人等皆同集会，宣说般若波罗蜜多。是中必有菩萨摩诃萨受记，当得阿耨多罗三藐三菩提。我应往到，破坏其眼。”作是念已化作四兵，奋威勇锐，来诣佛所。

时，天帝释见已念言：“将非恶魔化为此事，来欲恼佛，并与般若波罗蜜多而作留难？何以故？如是四兵严饰殊丽，摩揭陀国影坚大王四种胜兵所不能及，憍萨罗国胜军大王四种胜兵亦不能及，劫比罗国释迦王种四种胜兵亦不能及，吠舍黎国栗呫毗种四种胜兵亦不能及，吉祥茅国力士王种四种胜兵亦不能及。由斯观察如是四兵，定是恶魔之所化作。恶魔长夜常伺佛短，坏诸有情所修胜业。我当念诵从佛所受甚深般若波罗蜜多，令彼恶魔复道而去。”

时，天帝释念已，便诵甚深般若波罗蜜多。于是恶魔退还本所，甚深般若波罗蜜多大神咒王力所遣故。

## 大般若波罗蜜多经卷第一百六

### 初分校量功德品第三十之四

尔时，会中所有四大王众天乃至色究竟天，同时化作种种天华、衣服、璎珞及香鬘等，踊身虚空而散佛上，合掌恭敬，俱白佛言：“愿此般若波罗蜜多在赡部洲人中久住。何以故？乃至般若波罗蜜多在赡部洲人中流布，当知此处佛宝、法宝、苾刍僧宝久住不灭。于此三千大千世界，乃至十方无量、无数、无边佛国亦复如是，由此菩萨摩诃萨众及殊胜行亦可了知。世尊，随诸方邑有善男子、善女人等，以净信心书持如是甚深般若波罗蜜多恭敬供养，当知是处有妙光明，除灭暗冥，生诸胜利。”

尔时，佛告天帝释等诸天众言：“如是，如是，如汝所说。乃至般若波罗蜜多在赡部洲人中流布，当知此处佛宝、法宝、苾刍僧宝久住不灭。于此三千大千世界，乃至十方无量、无数、无边佛国亦复如是，由此菩萨摩诃萨众及殊胜行亦可了知。随诸方邑有善男子、善女人等，以净信心书持如是甚深般若波罗蜜多恭敬供养，当知是处有妙光明，除灭暗冥，生诸胜利。”

时，诸天众复化种种上妙天华、衣服、璎珞及香鬘等而散佛上，重白佛言：“若善男子、善女人等，于此般若波罗蜜多，至心听闻、受持读诵、精勤修学、如理思惟，广为有情宣说流布；是善男子、善女人等，魔及眷属不得其便。我等诸天亦常随逐是善男子、善女人等，勤加拥护令无损恼。何以故？是善男子、善女人等，我等诸天敬事如佛，或如近佛，尊重法故。”

尔时，天帝释白佛言：“世尊，若善男子、善女人等，于此般若波罗蜜多，至心听闻、受持读诵、精勤修学、如理思惟，广为有情宣说流布；是善男子、善女人等，非少善根能办是事，定于先世无量佛所，多集善根、多发正愿、多供养佛、多善知识之所摄受，乃能于此甚深般若波罗蜜多，至心听闻、受持读诵、精勤修学、如理思惟，广为有情宣说流布。

“世尊，欲得诸佛一切智智，当求般若波罗蜜多；欲得般若波罗蜜多，当求诸佛一切智智。何以故？诸佛所得一切智智，皆从般若波罗蜜多而得生故；如是般若波罗蜜多，皆从诸佛一切智智而得生故。所以者何？诸佛所得一切智智不异般若波罗蜜多，如是般若波罗蜜多不异诸佛一切智智，诸佛所得一切智智与此般若波罗蜜多，当知无二亦无二分。”

尔时，佛告天帝释言：“如是，如是，如汝所说。憍尸迦，欲得诸佛一切智智，当求般若波罗蜜多；欲得般若波罗蜜多，当求诸佛一切智智。何以故？诸佛所得一切智智，皆从般若波罗蜜多而得生故；如是般若波罗蜜多，皆从诸佛一切智智而得生故。所以者何？诸佛所得一切智智不异般若波罗蜜多，如是般若波罗蜜多不异诸佛一切智智，诸佛所得一切智智与此般若波罗蜜多，当知无二亦无二分，是故般若波罗蜜多功德威神甚为希有。”

尔时，具寿庆喜白佛言：“世尊，何缘不广称赞布施波罗蜜多、净戒波罗蜜多、安忍波罗蜜多、精进波罗蜜多、静虑波罗蜜多，但广称赞般若波罗蜜多？

“世尊，何缘不广称赞内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，但广称赞般若波罗蜜多？

“世尊，何缘不广称赞真如、法界、法性、不虚妄性、不变异性、平等性、离生性、法定、法住、实际、虚空界、不思议界，但广称赞般若波罗蜜多？

“世尊，何缘不广称赞苦圣谛、集圣谛、灭圣谛、道圣谛，但广称赞般若波罗蜜多？

“世尊，何缘不广称赞四静虑、四无量、四无色定，但广称赞般若波罗蜜多？

“世尊，何缘不广称赞八解脱、八胜处、九次第定、十遍处，但广称赞般若波罗蜜多？

“世尊，何缘不广称赞四念住、四正断、四神足、五根、五力、七等觉支、八圣道支，但广称赞般若波罗蜜多？

“世尊，何缘不广称赞空解脱门、无相解脱门、无愿解脱门，但广称赞般若波罗蜜多？

“世尊，何缘不广称赞五眼、六神通，但广称赞般若波罗蜜多？

“世尊，何缘不广称赞佛十力、四无所畏、四无碍解、大慈、大悲、大喜、大舍、十八佛不共法，但广称赞般若波罗蜜多？

“世尊，何缘不广称赞无忘失法、恒住舍性，但广称赞般若波罗蜜多？

“世尊，何缘不广称赞一切智、道相智、一切相智，但广称赞般若波罗蜜多？

“世尊，何缘不广称赞一切陀罗尼门、一切三摩地门，但广称赞般若波罗蜜多？

“世尊，何缘不广称赞菩萨摩诃萨行，但广称赞般若波罗蜜多？

“世尊，何缘不广称赞阿耨多罗三藐三菩提，但广称赞般若波罗蜜多？”

佛言：“庆喜，汝今当知，由此般若波罗蜜多与彼布施波罗蜜多、净戒波罗蜜多、安忍波罗蜜多、精进波罗蜜多、静虑波罗蜜多为尊为导故，我但广称赞般若波罗蜜多。

“庆喜当知，由此般若波罗蜜多与彼内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空为尊为导故，我但广称赞般若波罗蜜多。

“庆喜当知，由此般若波罗蜜多与彼真如、法界、法性、不虚妄性、不变异性、平等性、离生性、法定、法住、实际、虚空界、不思议界为尊为导故，我但广称赞般若波罗蜜多。

“庆喜当知，由此般若波罗蜜多与彼苦圣谛、集圣谛、灭圣谛、道圣谛为尊为导故，我但广称赞般若波罗蜜多。

“庆喜当知，由此般若波罗蜜多与彼四静虑、四无量、四无色定为尊为导故，我但广称赞般若波罗蜜多。

“庆喜当知，由此般若波罗蜜多与彼八解脱、八胜处、九次第定、十遍处为尊为导故，我但广称赞般若波罗蜜多。

“庆喜当知，由此般若波罗蜜多与彼四念住、四正断、四神足、五根、五力、七等觉支、八圣道支为尊为导故，我但广称赞般若波罗蜜多。

“庆喜当知，由此般若波罗蜜多与彼空解脱门、无相解脱门、无愿解脱门为尊为导故，我但广称赞般若波罗蜜多。

“庆喜当知，由此般若波罗蜜多与彼五眼、六神通为尊为导故，我但广称赞般若波罗蜜多。

“庆喜当知，由此般若波罗蜜多与彼佛十力、四无所畏、四无碍解、大慈、大悲、大喜、大舍、十八佛不共法为尊为导故，我但广称赞般若波罗蜜多。

“庆喜当知，由此般若波罗蜜多与彼无忘失法、恒住舍性为尊为导故，我但广称赞般若波罗蜜多。

“庆喜当知，由此般若波罗蜜多与彼一切智、道相智、一切相智为尊为导故，我但广称赞般若波罗蜜多。

“庆喜当知，由此般若波罗蜜多与彼一切陀罗尼门、一切三摩地门为尊为导故，我但广称赞般若波罗蜜多。

“庆喜当知，由此般若波罗蜜多与彼菩萨摩诃萨行为尊为导故，我但广称赞般若波罗蜜多。

“庆喜当知，由此般若波罗蜜多与彼无上正等菩提为尊为导故，我但广称赞般若波罗蜜多。”

佛言：“庆喜，于意云何？若不回向一切智智而修布施波罗蜜多，可名真修布施波罗蜜多不？”

庆喜答言：“不也，世尊。”

佛言：“庆喜，要由回向一切智智而修布施波罗蜜多，乃可名为真修布施波罗蜜多。”

佛言：“庆喜，于意云何？若不回向一切智智而修净戒、安忍、精进、静虑、般若波罗蜜多，可名真修净戒、安忍、精进、静虑、般若波罗蜜多不？”

庆喜答言：“不也，世尊。”

佛言：“庆喜，要由回向一切智智而修净戒、安忍、精进、静虑、般若波罗蜜多，乃可名为真修净戒、安忍、精进、静虑、般若波罗蜜多故。此般若波罗蜜多于彼布施、净戒、安忍、精进、静虑波罗蜜多为尊为导故，我但广称赞般若波罗蜜多。”

佛言：“庆喜，于意云何？若不回向一切智智而住内空，可名真住内空不？”

庆喜答言：“不也，世尊。”

佛言：“庆喜，要由回向一切智智而住内空，乃可名为真住内空。”

佛言：“庆喜，于意云何？若不回向一切智智而住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，可名真住外空乃至无性自性空不？”

庆喜答言：“不也，世尊。”

佛言：“庆喜，要由回向一切智智而住外空乃至无性自性空，乃可名为真住外空乃至无性自性空故。此般若波罗蜜多于彼内空乃至无性自性空为尊为导故，我但广称赞般若波罗蜜多。”

佛言：“庆喜，于意云何？若不回向一切智智而住真如，可名真住真如不？”

庆喜答言：“不也，世尊。”

佛言：“庆喜，要由回向一切智智而住真如，乃可名为真住真如。”

佛言：“庆喜，于意云何？若不回向一切智智而住法界、法性、不虚妄性、不变异性、平等性、离生性、法定、法住、实际、虚空界、不思议界，可名真住法界乃至不思议界不？”

庆喜答言：“不也，世尊。”

佛言：“庆喜，要由回向一切智智而住法界乃至不思议界，乃可名为真住法界乃至不思议界故。此般若波罗蜜多于彼真如乃至不思议界为尊为导故，我但广称赞般若波罗蜜多。”

佛言：“庆喜，于意云何？若不回向一切智智而住苦圣谛，可名真住苦圣谛不？”

庆喜答言：“不也，世尊。”

佛言：“庆喜，要由回向一切智智而住苦圣谛，乃可名为真住苦圣谛。”

佛言：“庆喜，于意云何？若不回向一切智智而住集、灭、道圣谛，可名真住集、灭、道圣谛不？”

庆喜答言：“不也，世尊。”

佛言：“庆喜，要由回向一切智智而住集、灭、道圣谛，乃可名为真住集、灭、道圣谛故。此般若波罗蜜多于彼苦、集、灭、道圣谛为尊为导故，我但广称赞般若波罗蜜多。”

佛言：“庆喜，于意云何？若不回向一切智智而修四静虑，可名真修四静虑不？”

庆喜答言：“不也，世尊。”

佛言：“庆喜，要由回向一切智智而修四静虑，乃可名为真修四静虑。”

佛言：“庆喜，于意云何？若不回向一切智智而修四无量、四无色定，可名真修四无量、四无色定不？”

庆喜答言：“不也，世尊。”

佛言：“庆喜，要由回向一切智智而修四无量、四无色定，乃可名为真修四无量、四无色定故。此般若波罗蜜多于彼四静虑、四无量、四无色定为尊为导故，我但广称赞般若波罗蜜多。”

佛言：“庆喜，于意云何？若不回向一切智智而修八解脱，可名真修八解脱不？”

庆喜答言：“不也，世尊。”

佛言：“庆喜，要由回向一切智智而修八解脱，乃可名为真修八解脱。”

佛言：“庆喜，于意云何？若不回向一切智智而修八胜处、九次第定、十遍处，可名真修八胜处、九次第定、十遍处不？”

庆喜答言：“不也，世尊。”

佛言：“庆喜，要由回向一切智智而修八胜处、九次第定、十遍处，乃可名为真修八胜处、九次第定、十遍处故。此般若波罗蜜多于彼八解脱、八胜处、九次第定、十遍处为尊为导故，我但广称赞般若波罗蜜多。”

佛言：“庆喜，于意云何？若不回向一切智智而修四念住，可名真修四念住不？”

庆喜答言：“不也，世尊。”

佛言：“庆喜，要由回向一切智智而修四念住，乃可名为真修四念住。”

佛言：“庆喜，于意云何？若不回向一切智智而修四正断、四神足、五根、五力、七等觉支、八圣道支，可名真修四正断、四神足、五根、五力、七等觉支、八圣道支不？”

庆喜答言：“不也，世尊。”

佛言：“庆喜，要由回向一切智智而修四正断、四神足、五根、五力、七等觉支、八圣道支，乃可名为真修四正断、四神足、五根、五力、七等觉支、八圣道支故。此般若波罗蜜多于彼四念住、四正断、四神足、五根、五力、七等觉支、八圣道支为尊为导故，我但广称赞般若波罗蜜多。”

佛言：“庆喜，于意云何？若不回向一切智智而修空解脱门，可名真修空解脱门不？”

庆喜答言：“不也，世尊。”

佛言：“庆喜，要由回向一切智智而修空解脱门，乃可名为真修空解脱门。”

佛言：“庆喜，于意云何？若不回向一切智智而修无相、无愿解脱门，可名真修无相、无愿解脱门不？”

庆喜答言：“不也，世尊。”

佛言：“庆喜，要由回向一切智智而修无相、无愿解脱门，乃可名为真修无相、无愿解脱门故。此般若波罗蜜多于彼空解脱门、无相解脱门、无愿解脱门为尊为导故，我但广称赞般若波罗蜜多。”

佛言：“庆喜，于意云何？若不回向一切智智而修五眼，可名真修五眼不？”

庆喜答言：“不也，世尊。”

佛言：“庆喜，要由回向一切智智而修五眼，乃可名为真修五眼。”

佛言：“庆喜，于意云何？若不回向一切智智而修六神通，可名真修六神通不？”

庆喜答言：“不也，世尊。”

佛言：“庆喜，要由回向一切智智而修六神通，乃可名为真修六神通故。此般若波罗蜜多于彼五眼、六神通为尊为导故，我但广称赞般若波罗蜜多。”

佛言：“庆喜，于意云何？若不回向一切智智而修佛十力，可名真修佛十力不？”

庆喜答言：“不也，世尊。”

佛言：“庆喜，要由回向一切智智而修佛十力，乃可名为真修佛十力。”

佛言：“庆喜，于意云何？若不回向一切智智而修四无所畏、四无碍解、大慈、大悲、大喜、大舍、十八佛不共法，可名真修四无所畏、四无碍解、大慈、大悲、大喜、大舍、十八佛不共法不？”

庆喜答言：“不也，世尊。”

佛言：“庆喜，要由回向一切智智而修四无所畏、四无碍解、大慈、大悲、大喜、大舍、十八佛不共法，乃可名为真修四无所畏、四无碍解、大慈、大悲、大喜、大舍、十八佛不共法故。此般若波罗蜜多于彼佛十力、四无所畏、四无碍解、大慈、大悲、大喜、大舍、十八佛不共法为尊为导故，我但广称赞般若波罗蜜多。”

佛言：“庆喜，于意云何？若不回向一切智智而修无忘失法，可名真修无忘失法不？”

庆喜答言：“不也，世尊。”

佛言：“庆喜，要由回向一切智智而修无忘失法，乃可名为真修无忘失法。”

佛言：“庆喜，于意云何？若不回向一切智智而修恒住舍性，可名真修恒住舍性不？”

庆喜答言：“不也，世尊。”

佛言：“庆喜，要由回向一切智智而修恒住舍性，乃可名为真修恒住舍性故。此般若波罗蜜多于彼无忘失法、恒住舍性为尊为导故，我但广称赞般若波罗蜜多。”

佛言：“庆喜，于意云何？若不回向一切智智而修一切智，可名真修一切智不？”

庆喜答言：“不也，世尊。”

佛言：“庆喜，要由回向一切智智而修一切智，乃可名为真修一切智。”

佛言：“庆喜，于意云何？若不回向一切智智而修道相智、一切相智，可名真修道相智、一切相智不？”

庆喜答言：“不也，世尊。”

佛言：“庆喜，要由回向一切智智而修道相智、一切相智，乃可名为真修道相智、一切相智故。此般若波罗蜜多于彼一切智、道相智、一切相智为尊为导故，我但广称赞般若波罗蜜多。”

佛言：“庆喜，于意云何？若不回向一切智智而修一切陀罗尼门，可名真修一切陀罗尼门不？”

庆喜答言：“不也，世尊。”

佛言：“庆喜，要由回向一切智智而修一切陀罗尼门，乃可名为真修一切陀罗尼门。”

佛言：“庆喜，于意云何？若不回向一切智智而修一切三摩地门，可名真修一切三摩地门不？”

庆喜答言：“不也，世尊。”

佛言：“庆喜，要由回向一切智智而修一切三摩地门，乃可名为真修一切三摩地门故。此般若波罗蜜多于彼一切陀罗尼门、一切三摩地门为尊为导故，我但广称赞般若波罗蜜多。”

佛言：“庆喜，于意云何？若不回向一切智智而修菩萨摩诃萨行，可名真修菩萨摩诃萨行不？”

庆喜答言：“不也，世尊。”

佛言：“庆喜，要由回向一切智智而修菩萨摩诃萨行，乃可名为真修菩萨摩诃萨行故。此般若波罗蜜多于彼菩萨摩诃萨行为尊为导故，我但广称赞般若波罗蜜多。”

佛言：“庆喜，于意云何？若不回向一切智智而修无上正等菩提，可名真修无上正等菩提不？”

庆喜答言：“不也，世尊。”

佛言：“庆喜，要由回向一切智智而修无上正等菩提，乃可名为真修无上正等菩提故。此般若波罗蜜多于彼无上正等菩提为尊为导故，我但广称赞般若波罗蜜多。”

具寿庆喜复白佛言：“世尊，云何回向一切智智而修布施波罗蜜多？”

佛言：“庆喜，以无二为方便、无生为方便、无所得为方便，修习布施波罗蜜多，是名回向一切智智而修布施波罗蜜多。”

“世尊，云何回向一切智智而修净戒、安忍、精进、静虑、般若波罗蜜多？”

“庆喜，以无二为方便，无生为方便、无所得为方便，修习净戒、安忍、精进、静虑、般若波罗蜜多，是名回向一切智智而修净戒、安忍、精进、静虑、般若波罗蜜多。”

“世尊，云何回向一切智智而住内空？”

“庆喜，以无二为方便、无生为方便、无所得为方便，安住内空，是名回向一切智智而住内空。”

“世尊，云何回向一切智智而住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空？”

“庆喜，以无二为方便、无生为方便、无所得为方便，安住外空乃至无性自性空，是名回向一切智智而住外空乃至无性自性空。”

“世尊，云何回向一切智智而住真如？”

“庆喜，以无二为方便、无生为方便、无所得为方便，安住真如，是名回向一切智智而住真如。”

“世尊，云何回向一切智智而住法界、法性、不虚妄性、不变异性、平等性、离生性、法定、法住、实际、虚空界、不思议界？”

“庆喜，以无二为方便、无生为方便、无所得为方便，安住法界乃至不思议界，是名回向一切智智而住法界乃至不思议界。”

“世尊，云何回向一切智智而住苦圣谛？”

“庆喜，以无二为方便、无生为方便、无所得为方便，安住苦圣谛，是名回向一切智智而住苦圣谛。”

“世尊，云何回向一切智智而住集、灭、道圣谛？”

“庆喜，以无二为方便、无生为方便、无所得为方便，安住集、灭、道圣谛，是名回向一切智智而住集、灭、道圣谛。”

“世尊，云何回向一切智智而修四静虑？”

“庆喜，以无二为方便、无生为方便、无所得为方便，修习四静虑，是名回向一切智智而修四静虑。”

“世尊，云何回向一切智智而修四无量、四无色定？”

“庆喜，以无二为方便、无生为方便、无所得为方便，修习四无量、四无色定，是名回向一切智智而修四无量、四无色定。”

“世尊，云何回向一切智智而修八解脱？”

“庆喜，以无二为方便、无生为方便、无所得为方便，修习八解脱，是名回向一切智智而修八解脱。”

“世尊，云何回向一切智智而修八胜处、九次第定、十遍处？”

“庆喜，以无二为方便、无生为方便、无所得为方便，修习八胜处、九次第定、十遍处，是名回向一切智智而修八胜处、九次第定、十遍处。”

“世尊，云何回向一切智智而修四念住？”

“庆喜，以无二为方便、无生为方便、无所得为方便，修习四念住，是名回向一切智智而修四念住。”

“世尊，云何回向一切智智而修四正断、四神足、五根、五力、七等觉支、八圣道支？”

“庆喜，以无二为方便、无生为方便、无所得为方便，修习四正断、四神足、五根、五力、七等觉支、八圣道支，是名回向一切智智而修四正断、四神足、五根、五力、七等觉支、八圣道支。”

“世尊，云何回向一切智智而修空解脱门？”

“庆喜，以无二为方便、无生为方便、无所得为方便，修习空解脱门，是名回向一切智智而修空解脱门。”

“世尊，云何回向一切智智而修无相、无愿解脱门？”

“庆喜，以无二为方便、无生为方便、无所得为方便，修习无相、无愿解脱门，是名回向一切智智而修无相、无愿解脱门。”

“世尊，云何回向一切智智而修五眼？”

“庆喜，以无二为方便、无生为方便、无所得为方便，修习五眼，是名回向一切智智而修五眼。”

“世尊，云何回向一切智智而修六神通？”

“庆喜，以无二为方便、无生为方便、无所得为方便，修习六神通，是名回向一切智智而修六神通。”

“世尊，云何回向一切智智而修佛十力？”

“庆喜，以无二为方便、无生为方便、无所得为方便，修习佛十力，是名回向一切智智而修佛十力。”

“世尊，云何回向一切智智而修四无所畏、四无碍解、大慈、大悲、大喜、大舍、十八佛不共法？”

“庆喜，以无二为方便、无生为方便、无所得为方便，修习四无所畏、四无碍解、大慈、大悲、大喜、大舍、十八佛不共法，是名回向一切智智而修四无所畏、四无碍解、大慈、大悲、大喜、大舍、十八佛不共法。”

“世尊，云何回向一切智智而修无忘失法？”

“庆喜，以无二为方便、无生为方便、无所得为方便，修习无忘失法，是名回向一切智智而修无忘失法。”

“世尊，云何回向一切智智而修恒住舍性？”

“庆喜，以无二为方便、无生为方便、无所得为方便，修习恒住舍性，是名回向一切智智而修恒住舍性。”

“世尊，云何回向一切智智而修一切智？”

“庆喜，以无二为方便、无生为方便、无所得为方便，修习一切智，是名回向一切智智而修一切智。”

“世尊，云何回向一切智智而修道相智、一切相智？”

“庆喜，以无二为方便、无生为方便、无所得为方便，修习道相智、一切相智，是名回向一切智智而修道相智、一切相智。”

“世尊，云何回向一切智智而修一切陀罗尼门？”

“庆喜，以无二为方便、无生为方便、无所得为方便，修习一切陀罗尼门，是名回向一切智智而修一切陀罗尼门。”

“世尊，云何回向一切智智而修一切三摩地门？”

“庆喜，以无二为方便、无生为方便、无所得为方便，修习一切三摩地门，是名回向一切智智而修一切三摩地门。”

“世尊，云何回向一切智智而修菩萨摩诃萨行？”

“庆喜，以无二为方便、无生为方便、无所得为方便，修习菩萨摩诃萨行，是名回向一切智智而修菩萨摩诃萨行。”

“世尊，云何回向一切智智而修无上正等菩提？”

“庆喜，以无二为方便、无生为方便、无所得为方便，修习无上正等菩提，是名回向一切智智而修无上正等菩提。”

具寿庆喜复白佛言：“世尊，以何无二为方便，回向一切智智，修习布施、净戒、安忍、精进、静虑、般若波罗蜜多？以何无生为方便、无所得为方便，回向一切智智，修习布施、净戒、安忍、精进、静虑、般若波罗蜜多？

“世尊，以何无二为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空？以何无生为方便、无所得为方便，回向一切智智，安住内空乃至无性自性空？

“世尊，以何无二为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界？以何无生为方便、无所得为方便，回向一切智智，安住真如乃至不思议界？

“世尊，以何无二为方便，回向一切智智，安住苦、集、灭、道圣谛？以何无生为方便、无所得为方便，回向一切智智，安住苦、集、灭、道圣谛？

“世尊，以何无二为方便，回向一切智智，修习四静虑、四无量、四无色定？以何无生为方便、无所得为方便，回向一切智智，修习四静虑、四无量、四无色定？

“世尊，以何无二为方便，回向一切智智，修习八解脱、八胜处、九次第定、十遍处？以何无生为方便、无所得为方便，回向一切智智，修习八解脱、八胜处、九次第定、十遍处？

“世尊，以何无二为方便，回向一切智智，修习四念住、四正断、四神足、五根、五力、七等觉支、八圣道支？以何无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支？

“世尊，以何无二为方便，回向一切智智，修习空解脱门、无相解脱门、无愿解脱门？以何无生为方便、无所得为方便，回向一切智智，修习空解脱门、无相解脱门、无愿解脱门？

“世尊，以何无二为方便，回向一切智智，修习五眼、六神通？以何无生为方便、无所得为方便，回向一切智智，修习五眼、六神通？

## 大般若波罗蜜多经卷第一百七

### 初分校量功德品第三十之五

“世尊，以何无二为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法？以何无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法？

“世尊，以何无二为方便，回向一切智智，修习无忘失法、恒住舍性？以何无生为方便、无所得为方便，回向一切智智，修习无忘失法、恒住舍性？

“世尊，以何无二为方便，回向一切智智，修习一切智、道相智、一切相智？以何无生为方便、无所得为方便，回向一切智智，修习一切智、道相智、一切相智？

“世尊，以何无二为方便，回向一切智智，修习一切陀罗尼门、一切三摩地门？以何无生为方便、无所得为方便，回向一切智智，修习一切陀罗尼门、一切三摩地门？

“世尊，以何无二为方便，回向一切智智，修习菩萨摩诃萨行？以何无生为方便、无所得为方便，回向一切智智，修习菩萨摩诃萨行？

“世尊，以何无二为方便，回向一切智智，修习无上正等菩提？以何无生为方便、无所得为方便，回向一切智智，修习无上正等菩提？”

佛言：“庆喜，汝今当知，以色无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以受、想、行、识无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以色无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以受、想、行、识无二为方便、无生为方便、无所得为方便，回向一切智智，安住内空乃至无性自性空。

“庆喜当知，以色无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以受、想、行、识无二为方便、无生为方便、无所得为方便，回向一切智智，安住真如乃至不思议界。

“庆喜当知，以色无二为方便、无生为方便、无所得为方便，回向一切智智，安住苦、集、灭、道圣谛；以受、想、行、识无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以色无二为方便、无生为方便、无所得为方便，回向一切智智，修习四静虑、四无量、四无色定；以受、想、行、识无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以色无二为方便、无生为方便、无所得为方便，回向一切智智，修习八解脱、八胜处、九次第定、十遍处；以受、想、行、识无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以色无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以受、想、行、识无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以色无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以受、想、行、识无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以色无二为方便、无生为方便、无所得为方便，回向一切智智，修习五眼、六神通；以受、想、行、识无二为方便、无生为方便、无所得为方便，回向一切智智，修习五眼、六神通。

“庆喜当知，以色无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以受、想、行、识无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以色无二为方便、无生为方便、无所得为方便，回向一切智智，修习无忘失法、恒住舍性；以受、想、行、识无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以色无二为方便、无生为方便、无所得为方便，回向一切智智，修习一切智、道相智、一切相智；以受、想、行、识无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以色无二为方便、无生为方便、无所得为方便，回向一切智智，修习一切陀罗尼门、一切三摩地门；以受、想、行、识无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以色无二为方便、无生为方便、无所得为方便，回向一切智智，修习菩萨摩诃萨行；以受、想、行、识无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以色无二为方便、无生为方便、无所得为方便，回向一切智智，修习无上正等菩提；以受、想、行、识无二为方便、无生为方便、无所得为方便，回向一切智智，修习无上正等菩提。

“庆喜当知，以眼处无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以耳、鼻、舌、身、意处无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以色处无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以声、香、味、触、法处无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以眼处无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以耳、鼻、舌、身、意处无二为方便、无生为方便、无所得为方便，回向一切智智，安住内空乃至无性自性空。

“庆喜当知，以色处无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以声、香、味、触、法处无二为方便、无生为方便、无所得为方便，回向一切智智，安住内空乃至无性自性空。

“庆喜当知，以眼处无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以耳、鼻、舌、身、意处无二为方便、无生为方便、无所得为方便，回向一切智智，安住真如乃至不思议界。

“庆喜当知，以色处无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以声、香、味、触、法处无二为方便、无生为方便、无所得为方便，回向一切智智，安住真如乃至不思议界。

“庆喜当知，以眼处无二为方便、无生为方便、无所得为方便，回向一切智智，安住苦、集、灭、道圣谛；以耳、鼻、舌、身、意处无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以色处无二为方便、无生为方便、无所得为方便，回向一切智智，安住苦、集、灭、道圣谛；以声、香、味、触、法处无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以眼处无二为方便、无生为方便、无所得为方便，回向一切智智，修习四静虑、四无量、四无色定；以耳、鼻、舌、身、意处无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以色处无二为方便、无生为方便、无所得为方便，回向一切智智，修习四静虑、四无量、四无色定；以声、香、味、触、法处无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以眼处无二为方便、无生为方便、无所得为方便，回向一切智智，修习八解脱、八胜处、九次第定、十遍处；以耳、鼻、舌、身、意处无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以色处无二为方便、无生为方便、无所得为方便，回向一切智智，修习八解脱、八胜处、九次第定、十遍处；以声、香、味、触、法处无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以眼处无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以耳、鼻、舌、身、意处无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以色处无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以声、香、味、触、法处无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以眼处无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以耳、鼻、舌、身、意处无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以色处无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以声、香、味、触、法处无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以眼处无二为方便、无生为方便、无所得为方便，回向一切智智，修习五眼、六神通；以耳、鼻、舌、身、意处无二为方便、无生为方便、无所得为方便，回向一切智智，修习五眼、六神通。

“庆喜当知，以色处无二为方便、无生为方便、无所得为方便，回向一切智智，修习五眼、六神通；以声、香、味、触、法处无二为方便、无生为方便、无所得为方便，回向一切智智，修习五眼、六神通。

“庆喜当知，以眼处无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以耳、鼻、舌、身、意处无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以色处无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以声、香、味、触、法处无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以眼处无二为方便、无生为方便、无所得为方便，回向一切智智，修习无忘失法、恒住舍性；以耳、鼻、舌、身、意处无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以色处无二为方便、无生为方便、无所得为方便，回向一切智智，修习无忘失法、恒住舍性；以声、香、味、触、法处无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以眼处无二为方便、无生为方便、无所得为方便，回向一切智智，修习一切智、道相智、一切相智；以耳、鼻、舌、身、意处无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以色处无二为方便、无生为方便、无所得为方便，回向一切智智，修习一切智、道相智、一切相智；以声、香、味、触、法处无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以眼处无二为方便、无生为方便、无所得为方便，回向一切智智，修习一切陀罗尼门、一切三摩地门；以耳、鼻、舌、身、意处无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以色处无二为方便、无生为方便、无所得为方便，回向一切智智，修习一切陀罗尼门、一切三摩地门；以声、香、味、触、法处无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以眼处无二为方便、无生为方便、无所得为方便，回向一切智智，修习菩萨摩诃萨行；以耳、鼻、舌、身、意处无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以色处无二为方便、无生为方便、无所得为方便，回向一切智智，修习菩萨摩诃萨行；以声、香、味、触、法处无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以眼处无二为方便、无生为方便、无所得为方便，回向一切智智，修习无上正等菩提；以耳、鼻、舌、身、意处无二为方便、无生为方便、无所得为方便，回向一切智智，修习无上正等菩提。

“庆喜当知，以色处无二为方便、无生为方便、无所得为方便，回向一切智智，修习无上正等菩提；以声、香、味、触、法处无二为方便、无生为方便、无所得为方便，回向一切智智，修习无上正等菩提。

“庆喜当知，以眼界无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以色界、眼识界及眼触、眼触为缘所生诸受无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以耳界无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以声界、耳识界及耳触、耳触为缘所生诸受无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以鼻界无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以香界、鼻识界及鼻触、鼻触为缘所生诸受无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以舌界无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以味界、舌识界及舌触、舌触为缘所生诸受无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以身界无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以触界、身识界及身触、身触为缘所生诸受无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以意界无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以法界、意识界及意触、意触为缘所生诸受无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以眼界无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以色界、眼识界及眼触、眼触为缘所生诸受无二为方便、无生为方便、无所得为方便，回向一切智智，安住内空乃至无性自性空。

“庆喜当知，以耳界无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以声界、耳识界及耳触、耳触为缘所生诸受无二为方便、无生为方便、无所得为方便，回向一切智智，安住内空乃至无性自性空。

“庆喜当知，以鼻界无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以香界、鼻识界及鼻触、鼻触为缘所生诸受无二为方便、无生为方便、无所得为方便，回向一切智智，安住内空乃至无性自性空。

“庆喜当知，以舌界无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以味界、舌识界及舌触、舌触为缘所生诸受无二为方便、无生为方便、无所得为方便，回向一切智智，安住内空乃至无性自性空。

“庆喜当知，以身界无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以触界、身识界及身触、身触为缘所生诸受无二为方便、无生为方便、无所得为方便，回向一切智智，安住内空乃至无性自性空。

“庆喜当知，以意界无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以法界、意识界及意触、意触为缘所生诸受无二为方便、无生为方便、无所得为方便，回向一切智智，安住内空乃至无性自性空。

“庆喜当知，以眼界无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以色界、眼识界及眼触、眼触为缘所生诸受无二为方便、无生为方便、无所得为方便，回向一切智智，安住真如乃至不思议界。

“庆喜当知，以耳界无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以声界、耳识界及耳触、耳触为缘所生诸受无二为方便、无生为方便、无所得为方便，回向一切智智，安住真如乃至不思议界。

“庆喜当知，以鼻界无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以香界、鼻识界及鼻触、鼻触为缘所生诸受无二为方便、无生为方便、无所得为方便，回向一切智智，安住真如乃至不思议界。

“庆喜当知，以舌界无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以味界、舌识界及舌触、舌触为缘所生诸受无二为方便、无生为方便、无所得为方便，回向一切智智，安住真如乃至不思议界。

“庆喜当知，以身界无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以触界、身识界及身触、身触为缘所生诸受无二为方便、无生为方便、无所得为方便，回向一切智智，安住真如乃至不思议界。

“庆喜当知，以意界无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以法界、意识界及意触、意触为缘所生诸受无二为方便、无生为方便、无所得为方便，回向一切智智，安住真如乃至不思议界。

“庆喜当知，以眼界无二为方便、无生为方便、无所得为方便，回向一切智智，安住苦、集、灭、道圣谛；以色界、眼识界及眼触、眼触为缘所生诸受无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以耳界无二为方便、无生为方便、无所得为方便，回向一切智智，安住苦、集、灭、道圣谛；以声界、耳识界及耳触、耳触为缘所生诸受无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以鼻界无二为方便、无生为方便、无所得为方便，回向一切智智，安住苦、集、灭、道圣谛；以香界、鼻识界及鼻触、鼻触为缘所生诸受无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以舌界无二为方便、无生为方便、无所得为方便，回向一切智智，安住苦、集、灭、道圣谛；以味界、舌识界及舌触、舌触为缘所生诸受无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以身界无二为方便、无生为方便、无所得为方便，回向一切智智，安住苦、集、灭、道圣谛；以触界、身识界及身触、身触为缘所生诸受无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以意界无二为方便、无生为方便、无所得为方便，回向一切智智，安住苦、集、灭、道圣谛；以法界、意识界及意触、意触为缘所生诸受无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以眼界无二为方便、无生为方便、无所得为方便，回向一切智智，修习四静虑、四无量、四无色定；以色界、眼识界及眼触、眼触为缘所生诸受无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以耳界无二为方便、无生为方便、无所得为方便，回向一切智智，修习四静虑、四无量、四无色定；以声界、耳识界及耳触、耳触为缘所生诸受无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以鼻界无二为方便、无生为方便、无所得为方便，回向一切智智，修习四静虑、四无量、四无色定；以香界、鼻识界及鼻触、鼻触为缘所生诸受无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以舌界无二为方便、无生为方便、无所得为方便，回向一切智智，修习四静虑、四无量、四无色定；以味界、舌识界及舌触、舌触为缘所生诸受无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以身界无二为方便、无生为方便、无所得为方便，回向一切智智，修习四静虑、四无量、四无色定；以触界、身识界及身触、身触为缘所生诸受无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以意界无二为方便、无生为方便、无所得为方便，回向一切智智，修习四静虑、四无量、四无色定；以法界、意识界及意触、意触为缘所生诸受无二为方便、无生为方便、无所得为方便，回向一切智智，修习四静虑、四无量、四无色定。

## 大般若波罗蜜多经卷第一百八

### 初分校量功德品第三十之六

“庆喜当知，以眼界无二为方便、无生为方便、无所得为方便，回向一切智智，修习八解脱、八胜处、九次第定、十遍处；以色界、眼识界及眼触、眼触为缘所生诸受无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以耳界无二为方便、无生为方便、无所得为方便，回向一切智智，修习八解脱、八胜处、九次第定、十遍处；以声界、耳识界及耳触、耳触为缘所生诸受无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以鼻界无二为方便、无生为方便、无所得为方便，回向一切智智，修习八解脱、八胜处、九次第定、十遍处；以香界、鼻识界及鼻触、鼻触为缘所生诸受无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以舌界无二为方便、无生为方便、无所得为方便，回向一切智智，修习八解脱、八胜处、九次第定、十遍处；以味界、舌识界及舌触、舌触为缘所生诸受无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以身界无二为方便、无生为方便、无所得为方便，回向一切智智，修习八解脱、八胜处、九次第定、十遍处；以触界、身识界及身触、身触为缘所生诸受无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以意界无二为方便、无生为方便、无所得为方便，回向一切智智，修习八解脱、八胜处、九次第定、十遍处；以法界、意识界及意触、意触为缘所生诸受无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以眼界无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以色界、眼识界及眼触、眼触为缘所生诸受无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以耳界无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以声界、耳识界及耳触、耳触为缘所生诸受无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以鼻界无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以香界、鼻识界及鼻触、鼻触为缘所生诸受无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以舌界无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以味界、舌识界及舌触、舌触为缘所生诸受无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以身界无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以触界、身识界及身触、身触为缘所生诸受无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以意界无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以法界、意识界及意触、意触为缘所生诸受无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以眼界无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以色界、眼识界及眼触、眼触为缘所生诸受无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以耳界无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以声界、耳识界及耳触、耳触为缘所生诸受无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以鼻界无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以香界、鼻识界及鼻触、鼻触为缘所生诸受无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以舌界无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以味界、舌识界及舌触、舌触为缘所生诸受无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以身界无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以触界、身识界及身触、身触为缘所生诸受无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以意界无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以法界、意识界及意触、意触为缘所生诸受无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以眼界无二为方便、无生为方便、无所得为方便，回向一切智智，修习五眼、六神通；以色界、眼识界及眼触、眼触为缘所生诸受无二为方便、无生为方便、无所得为方便，回向一切智智，修习五眼、六神通。

“庆喜当知，以耳界无二为方便、无生为方便、无所得为方便，回向一切智智，修习五眼、六神通；以声界、耳识界及耳触、耳触为缘所生诸受无二为方便、无生为方便、无所得为方便，回向一切智智，修习五眼、六神通。

“庆喜当知，以鼻界无二为方便、无生为方便、无所得为方便，回向一切智智，修习五眼、六神通；以香界、鼻识界及鼻触、鼻触为缘所生诸受无二为方便、无生为方便、无所得为方便，回向一切智智，修习五眼、六神通。

“庆喜当知，以舌界无二为方便、无生为方便、无所得为方便，回向一切智智，修习五眼、六神通；以味界、舌识界及舌触、舌触为缘所生诸受无二为方便、无生为方便、无所得为方便，回向一切智智，修习五眼、六神通。

“庆喜当知，以身界无二为方便、无生为方便、无所得为方便，回向一切智智，修习五眼、六神通；以触界、身识界及身触、身触为缘所生诸受无二为方便、无生为方便、无所得为方便，回向一切智智，修习五眼、六神通。

“庆喜当知，以意界无二为方便、无生为方便、无所得为方便，回向一切智智，修习五眼、六神通；以法界、意识界及意触、意触为缘所生诸受无二为方便、无生为方便、无所得为方便，回向一切智智，修习五眼、六神通。

“庆喜当知，以眼界无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以色界、眼识界及眼触、眼触为缘所生诸受无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以耳界无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以声界、耳识界及耳触、耳触为缘所生诸受无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以鼻界无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以香界、鼻识界及鼻触、鼻触为缘所生诸受无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以舌界无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以味界、舌识界及舌触、舌触为缘所生诸受无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以身界无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以触界、身识界及身触、身触为缘所生诸受无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以意界无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以法界、意识界及意触、意触为缘所生诸受无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以眼界无二为方便、无生为方便、无所得为方便，回向一切智智，修习无忘失法、恒住舍性；以色界、眼识界及眼触、眼触为缘所生诸受无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以耳界无二为方便、无生为方便、无所得为方便，回向一切智智，修习无忘失法、恒住舍性；以声界、耳识界及耳触、耳触为缘所生诸受无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以鼻界无二为方便、无生为方便、无所得为方便，回向一切智智，修习无忘失法、恒住舍性；以香界、鼻识界及鼻触、鼻触为缘所生诸受无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以舌界无二为方便、无生为方便、无所得为方便，回向一切智智，修习无忘失法、恒住舍性；以味界、舌识界及舌触、舌触为缘所生诸受无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以身界无二为方便、无生为方便、无所得为方便，回向一切智智，修习无忘失法、恒住舍性；以触界、身识界及身触、身触为缘所生诸受无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以意界无二为方便、无生为方便、无所得为方便，回向一切智智，修习无忘失法、恒住舍性；以法界、意识界及意触、意触为缘所生诸受无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以眼界无二为方便、无生为方便、无所得为方便，回向一切智智，修习一切智、道相智、一切相智；以色界、眼识界及眼触、眼触为缘所生诸受无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以耳界无二为方便、无生为方便、无所得为方便，回向一切智智，修习一切智、道相智、一切相智；以声界、耳识界及耳触、耳触为缘所生诸受无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以鼻界无二为方便、无生为方便、无所得为方便，回向一切智智，修习一切智、道相智、一切相智；以香界、鼻识界及鼻触、鼻触为缘所生诸受无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以舌界无二为方便、无生为方便、无所得为方便，回向一切智智，修习一切智、道相智、一切相智；以味界、舌识界及舌触、舌触为缘所生诸受无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以身界无二为方便、无生为方便、无所得为方便，回向一切智智，修习一切智、道相智、一切相智；以触界、身识界及身触、身触为缘所生诸受无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以意界无二为方便、无生为方便、无所得为方便，回向一切智智，修习一切智、道相智、一切相智；以法界、意识界及意触、意触为缘所生诸受无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以眼界无二为方便、无生为方便、无所得为方便，回向一切智智，修习一切陀罗尼门、一切三摩地门；以色界、眼识界及眼触、眼触为缘所生诸受无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以耳界无二为方便、无生为方便、无所得为方便，回向一切智智，修习一切陀罗尼门、一切三摩地门；以声界、耳识界及耳触、耳触为缘所生诸受无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以鼻界无二为方便、无生为方便、无所得为方便，回向一切智智，修习一切陀罗尼门、一切三摩地门；以香界、鼻识界及鼻触、鼻触为缘所生诸受无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以舌界无二为方便、无生为方便、无所得为方便，回向一切智智，修习一切陀罗尼门、一切三摩地门；以味界、舌识界及舌触、舌触为缘所生诸受无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以身界无二为方便、无生为方便、无所得为方便，回向一切智智，修习一切陀罗尼门、一切三摩地门；以触界、身识界及身触、身触为缘所生诸受无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以意界无二为方便、无生为方便、无所得为方便，回向一切智智，修习一切陀罗尼门、一切三摩地门；以法界、意识界及意触、意触为缘所生诸受无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以眼界无二为方便、无生为方便、无所得为方便，回向一切智智，修习菩萨摩诃萨行；以色界、眼识界及眼触、眼触为缘所生诸受无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以耳界无二为方便、无生为方便、无所得为方便，回向一切智智，修习菩萨摩诃萨行；以声界、耳识界及耳触、耳触为缘所生诸受无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以鼻界无二为方便、无生为方便、无所得为方便，回向一切智智，修习菩萨摩诃萨行；以香界、鼻识界及鼻触、鼻触为缘所生诸受无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以舌界无二为方便、无生为方便、无所得为方便，回向一切智智，修习菩萨摩诃萨行；以味界、舌识界及舌触、舌触为缘所生诸受无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以身界无二为方便、无生为方便、无所得为方便，回向一切智智，修习菩萨摩诃萨行；以触界、身识界及身触、身触为缘所生诸受无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以意界无二为方便、无生为方便、无所得为方便，回向一切智智，修习菩萨摩诃萨行；以法界、意识界及意触、意触为缘所生诸受无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以眼界无二为方便、无生为方便、无所得为方便，回向一切智智，修习无上正等菩提；以色界、眼识界及眼触、眼触为缘所生诸受无二为方便、无生为方便、无所得为方便，回向一切智智，修习无上正等菩提。

“庆喜当知，以耳界无二为方便、无生为方便、无所得为方便，回向一切智智，修习无上正等菩提；以声界、耳识界及耳触、耳触为缘所生诸受无二为方便、无生为方便、无所得为方便，回向一切智智，修习无上正等菩提。

“庆喜当知，以鼻界无二为方便、无生为方便、无所得为方便，回向一切智智，修习无上正等菩提；以香界、鼻识界及鼻触、鼻触为缘所生诸受无二为方便、无生为方便、无所得为方便，回向一切智智，修习无上正等菩提。

“庆喜当知，以舌界无二为方便、无生为方便、无所得为方便，回向一切智智，修习无上正等菩提；以味界、舌识界及舌触、舌触为缘所生诸受无二为方便、无生为方便、无所得为方便，回向一切智智，修习无上正等菩提。

“庆喜当知，以身界无二为方便、无生为方便、无所得为方便，回向一切智智，修习无上正等菩提；以触界、身识界及身触、身触为缘所生诸受无二为方便、无生为方便、无所得为方便，回向一切智智，修习无上正等菩提。

“庆喜当知，以意界无二为方便、无生为方便、无所得为方便，回向一切智智，修习无上正等菩提；以法界、意识界及意触、意触为缘所生诸受无二为方便、无生为方便、无所得为方便，回向一切智智，修习无上正等菩提。

“庆喜当知，以地界无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以水、火、风、空、识界无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以地界无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以水、火、风、空、识界无二为方便、无生为方便、无所得为方便，回向一切智智，安住内空乃至无性自性空。

“庆喜当知，以地界无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以水、火、风、空、识界无二为方便、无生为方便、无所得为方便，回向一切智智，安住真如乃至不思议界。

“庆喜当知，以地界无二为方便、无生为方便、无所得为方便，回向一切智智，安住苦、集、灭、道圣谛；以水、火、风、空、识界无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以地界无二为方便、无生为方便、无所得为方便，回向一切智智，修习四静虑、四无量、四无色定；以水、火、风、空、识界无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以地界无二为方便、无生为方便、无所得为方便，回向一切智智，修习八解脱、八胜处、九次第定、十遍处；以水、火、风、空、识界无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以地界无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以水、火、风、空、识界无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以地界无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以水、火、风、空、识界无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以地界无二为方便、无生为方便、无所得为方便，回向一切智智，修习五眼、六神通；以水、火、风、空、识界无二为方便、无生为方便、无所得为方便，回向一切智智，修习五眼、六神通。

“庆喜当知，以地界无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以水、火、风、空、识界无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以地界无二为方便、无生为方便、无所得为方便，回向一切智智，修习无忘失法、恒住舍性；以水、火、风、空、识界无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以地界无二为方便、无生为方便、无所得为方便，回向一切智智，修习一切智、道相智、一切相智；以水、火、风、空、识界无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以地界无二为方便、无生为方便、无所得为方便，回向一切智智，修习一切陀罗尼门、一切三摩地门；以水、火、风、空、识界无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以地界无二为方便、无生为方便、无所得为方便，回向一切智智，修习菩萨摩诃萨行；以水、火、风、空、识界无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以地界无二为方便、无生为方便、无所得为方便，回向一切智智，修习无上正等菩提；以水、火、风、空、识界无二为方便、无生为方便、无所得为方便，回向一切智智，修习无上正等菩提。

## 大般若波罗蜜多经卷第一百九

### 初分校量功德品第三十之七

“庆喜当知，以无明无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以行、识、名色、六处、触、受、爱、取、有、生、老死愁叹苦忧恼无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以无明无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以行、识、名色、六处、触、受、爱、取、有、生、老死愁叹苦忧恼无二为方便、无生为方便、无所得为方便，回向一切智智，安住内空乃至无性自性空。

“庆喜当知，以无明无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以行、识、名色、六处、触、受、爱、取、有、生、老死愁叹苦忧恼无二为方便、无生为方便、无所得为方便，回向一切智智，安住真如乃至不思议界。

“庆喜当知，以无明无二为方便、无生为方便、无所得为方便，回向一切智智，安住苦、集、灭、道圣谛；以行、识、名色、六处、触、受、爱、取、有、生、老死愁叹苦忧恼无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以无明无二为方便、无生为方便、无所得为方便，回向一切智智，修习四静虑、四无量、四无色定；以行、识、名色、六处、触、受、爱、取、有、生、老死愁叹苦忧恼无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以无明无二为方便、无生为方便、无所得为方便，回向一切智智，修习八解脱、八胜处、九次第定、十遍处；以行、识、名色、六处、触、受、爱、取、有、生、老死愁叹苦忧恼无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以无明无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以行、识、名色、六处、触、受、爱、取、有、生、老死愁叹苦忧恼无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以无明无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以行、识、名色、六处、触、受、爱、取、有、生、老死愁叹苦忧恼无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以无明无二为方便、无生为方便、无所得为方便，回向一切智智，修习五眼、六神通；以行、识、名色、六处、触、受、爱、取、有、生、老死愁叹苦忧恼无二为方便、无生为方便、无所得为方便，回向一切智智，修习五眼、六神通。

“庆喜当知，以无明无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以行、识、名色、六处、触、受、爱、取、有、生、老死愁叹苦忧恼无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以无明无二为方便、无生为方便、无所得为方便，回向一切智智，修习无忘失法、恒住舍性；以行、识、名色、六处、触、受、爱、取、有、生、老死愁叹苦忧恼无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以无明无二为方便、无生为方便、无所得为方便，回向一切智智，修习一切智、道相智、一切相智；以行、识、名色、六处、触、受、爱、取、有、生、老死愁叹苦忧恼无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以无明无二为方便、无生为方便、无所得为方便，回向一切智智，修习一切陀罗尼门、一切三摩地门；以行、识、名色、六处、触、受、爱、取、有、生、老死愁叹苦忧恼无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以无明无二为方便、无生为方便、无所得为方便，回向一切智智，修习菩萨摩诃萨行；以行、识、名色、六处、触、受、爱、取、有、生、老死愁叹苦忧恼无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以无明无二为方便、无生为方便、无所得为方便，回向一切智智，修习无上正等菩提；以行、识、名色、六处、触、受、爱、取、有、生、老死愁叹苦忧恼无二为方便、无生为方便、无所得为方便，回向一切智智，修习无上正等菩提。

“庆喜当知，以内空无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以内空无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无二为方便、无生为方便、无所得为方便，回向一切智智，安住内空乃至无性自性空。

“庆喜当知，以内空无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无二为方便、无生为方便、无所得为方便，回向一切智智，安住真如乃至不思议界。

“庆喜当知，以内空无二为方便、无生为方便、无所得为方便，回向一切智智，安住苦、集、灭、道圣谛；以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以内空无二为方便、无生为方便、无所得为方便，回向一切智智，修习四静虑、四无量、四无色定；以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以内空无二为方便、无生为方便、无所得为方便，回向一切智智，修习八解脱、八胜处、九次第定、十遍处；以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以内空无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以内空无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以内空无二为方便、无生为方便、无所得为方便，回向一切智智，修习五眼、六神通；以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无二为方便、无生为方便、无所得为方便，回向一切智智，修习五眼、六神通。

“庆喜当知，以内空无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以内空无二为方便、无生为方便、无所得为方便，回向一切智智，修习无忘失法、恒住舍性；以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以内空无二为方便、无生为方便、无所得为方便，回向一切智智，修习一切智、道相智、一切相智；以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以内空无二为方便、无生为方便、无所得为方便，回向一切智智，修习一切陀罗尼门、一切三摩地门；以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以内空无二为方便、无生为方便、无所得为方便，回向一切智智，修习菩萨摩诃萨行；以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以内空无二为方便、无生为方便、无所得为方便，回向一切智智，修习无上正等菩提；以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无二为方便、无生为方便、无所得为方便，回向一切智智，修习无上正等菩提。

“庆喜当知，以真如无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以法界、法性、不虚妄性、不变异性、平等性、离生性、法定、法住、实际、虚空界、不思议界无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以真如无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以法界、法性、不虚妄性、不变异性、平等性、离生性、法定、法住、实际、虚空界、不思议界无二为方便、无生为方便、无所得为方便，回向一切智智，安住内空乃至无性自性空。

“庆喜当知，以真如无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以法界、法性、不虚妄性、不变异性、平等性、离生性、法定、法住、实际、虚空界、不思议界无二为方便、无生为方便、无所得为方便，回向一切智智，安住真如乃至不思议界。

“庆喜当知，以真如无二为方便、无生为方便、无所得为方便，回向一切智智，安住苦、集、灭、道圣谛；以法界、法性、不虚妄性、不变异性、平等性、离生性、法定、法住、实际、虚空界、不思议界无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以真如无二为方便、无生为方便、无所得为方便，回向一切智智，修习四静虑、四无量、四无色定；以法界、法性、不虚妄性、不变异性、平等性、离生性、法定、法住、实际、虚空界、不思议界无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以真如无二为方便、无生为方便、无所得为方便，回向一切智智，修习八解脱、八胜处、九次第定、十遍处；以法界、法性、不虚妄性、不变异性、平等性、离生性、法定、法住、实际、虚空界、不思议界无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以真如无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以法界、法性、不虚妄性、不变异性、平等性、离生性、法定、法住、实际、虚空界、不思议界无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以真如无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以法界、法性、不虚妄性、不变异性、平等性、离生性、法定、法住、实际、虚空界、不思议界无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以真如无二为方便、无生为方便、无所得为方便，回向一切智智，修习五眼、六神通；以法界、法性、不虚妄性、不变异性、平等性、离生性、法定、法住、实际、虚空界、不思议界无二为方便、无生为方便、无所得为方便，回向一切智智，修习五眼、六神通。

“庆喜当知，以真如无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以法界、法性、不虚妄性、不变异性、平等性、离生性、法定、法住、实际、虚空界、不思议界无二为方便，无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以真如无二为方便、无生为方便、无所得为方便，回向一切智智，修习无忘失法、恒住舍性；以法界、法性、不虚妄性、不变异性、平等性、离生性、法定、法住、实际、虚空界、不思议界无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以真如无二为方便、无生为方便、无所得为方便，回向一切智智，修习一切智、道相智、一切相智；以法界、法性、不虚妄性、不变异性、平等性、离生性、法定、法住、实际、虚空界、不思议界无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以真如无二为方便、无生为方便、无所得为方便，回向一切智智，修习一切陀罗尼门、一切三摩地门；以法界、法性、不虚妄性、不变异性、平等性、离生性、法定、法住、实际、虚空界、不思议界无二为方便、无生为方便、无所得为方便，回向一切智智、修习一切陀罗尼门、一切三摩地门。

“庆喜当知，以真如无二为方便、无生为方便、无所得为方便，回向一切智智，修习菩萨摩诃萨行；以法界、法性、不虚妄性、不变异性、平等性、离生性、法定、法住、实际、虚空界、不思议界无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以真如无二为方便、无生为方便、无所得为方便，回向一切智智，修习无上正等菩提；以法界、法性、不虚妄性、不变异性、平等性、离生性、法定、法住、实际、虚空界、不思议界无二为方便、无生为方便、无所得为方便，回向一切智智，修习无上正等菩提。

“庆喜当知，以苦圣谛无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以集、灭、道圣谛无二为方便，无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以苦圣谛无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以集、灭、道圣谛无二为方便、无生为方便、无所得为方便，回向一切智智，安住内空乃至无性自性空。

“庆喜当知，以苦圣谛无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以集、灭、道圣谛无二为方便、无生为方便、无所得为方便，回向一切智智，安住真如乃至不思议界。

“庆喜当知，以苦圣谛无二为方便、无生为方便、无所得为方便，回向一切智智，安住苦、集、灭、道圣谛；以集、灭、道圣谛无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以苦圣谛无二为方便、无生为方便、无所得为方便，回向一切智智，修习四静虑、四无量、四无色定；以集、灭、道圣谛无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以苦圣谛无二为方便、无生为方便、无所得为方便，回向一切智智，修习八解脱、八胜处、九次第定、十遍处；以集、灭、道圣谛无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以苦圣谛无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以集、灭、道圣谛无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以苦圣谛无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以集、灭、道圣谛无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以苦圣谛无二为方便、无生为方便、无所得为方便，回向一切智智，修习五眼、六神通；以集、灭、道圣谛无二为方便、无生为方便、无所得为方便，回向一切智智，修习五眼、六神通。

“庆喜当知，以苦圣谛无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以集、灭、道圣谛无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以苦圣谛无二为方便、无生为方便、无所得为方便，回向一切智智，修习无忘失法、恒住舍性；以集、灭、道圣谛无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以苦圣谛无二为方便、无生为方便、无所得为方便，回向一切智智，修习一切智、道相智、一切相智；以集、灭、道圣谛无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以苦圣谛无二为方便、无生为方便、无所得为方便，回向一切智智，修习一切陀罗尼门、一切三摩地门；以集、灭、道圣谛无二为方便、无生为方便、无所得为方便，回向一切智智、修习一切陀罗尼门、一切三摩地门。

“庆喜当知，以苦圣谛无二为方便、无生为方便、无所得为方便，回向一切智智，修习菩萨摩诃萨行；以集、灭、道圣谛无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以苦圣谛无二为方便、无生为方便、无所得为方便，回向一切智智，修习无上正等菩提；以集、灭、道圣谛无二为方便、无生为方便、无所得为方便，回向一切智智，修习无上正等菩提。

“庆喜当知，以布施波罗蜜多无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以净戒、安忍、精进、静虑、般若波罗蜜多无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以布施波罗蜜多无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以净戒、安忍、精进、静虑、般若波罗蜜多无二为方便、无生为方便、无所得为方便，回向一切智智，安住内空乃至无性自性空。

“庆喜当知，以布施波罗蜜多无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以净戒、安忍、精进、静虑、般若波罗蜜多无二为方便、无生为方便、无所得为方便，回向一切智智，安住真如乃至不思议界。

“庆喜当知，以布施波罗蜜多无二为方便、无生为方便、无所得为方便，回向一切智智，安住苦、集、灭、道圣谛；以净戒、安忍、精进、静虑、般若波罗蜜多无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以布施波罗蜜多无二为方便、无生为方便、无所得为方便，回向一切智智，修习四静虑、四无量、四无色定；以净戒、安忍、精进、静虑、般若波罗蜜多无二为方便、无生为方便、无所得为方便，回向一切智智，修习四静虑、四无量、四无色定。

## 大般若波罗蜜多经卷第一百一十

### 初分校量功德品第三十之八

“庆喜当知，以布施波罗蜜多无二为方便、无生为方便、无所得为方便，回向一切智智，修习八解脱、八胜处、九次第定、十遍处；以净戒、安忍、精进、静虑、般若波罗蜜多无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以布施波罗蜜多无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以净戒、安忍、精进、静虑、般若波罗蜜多无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以布施波罗蜜多无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以净戒、安忍、精进、静虑、般若波罗蜜多无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以布施波罗蜜多无二为方便、无生为方便、无所得为方便，回向一切智智，修习五眼、六神通；以净戒、安忍、精进、静虑、般若波罗蜜多无二为方便、无生为方便、无所得为方便，回向一切智智，修习五眼、六神通。

“庆喜当知，以布施波罗蜜多无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以净戒、安忍、精进、静虑、般若波罗蜜多无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以布施波罗蜜多无二为方便、无生为方便、无所得为方便，回向一切智智，修习无忘失法、恒住舍性；以净戒、安忍、精进、静虑、般若波罗蜜多无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以布施波罗蜜多无二为方便、无生为方便、无所得为方便，回向一切智智，修习一切智、道相智、一切相智；以净戒、安忍、精进、静虑、般若波罗蜜多无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以布施波罗蜜多无二为方便、无生为方便、无所得为方便，回向一切智智，修习一切陀罗尼门、一切三摩地门；以净戒、安忍、精进、静虑、般若波罗蜜多无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以布施波罗蜜多无二为方便、无生为方便、无所得为方便，回向一切智智，修习菩萨摩诃萨行；以净戒、安忍、精进、静虑、般若波罗蜜多无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以布施波罗蜜多无二为方便、无生为方便、无所得为方便，回向一切智智，修习无上正等菩提；以净戒、安忍、精进、静虑、般若波罗蜜多无二为方便、无生为方便、无所得为方便，回向一切智智，修习无上正等菩提。

“庆喜当知，以四静虑无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以四无量、四无色定无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以四静虑无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以四无量、四无色定无二为方便、无生为方便、无所得为方便，回向一切智智，安住内空乃至无性自性空。

“庆喜当知，以四静虑无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以四无量、四无色定无二为方便、无生为方便、无所得为方便，回向一切智智，安住真如乃至不思议界。

“庆喜当知，以四静虑无二为方便、无生为方便、无所得为方便，回向一切智智，安住苦、集、灭、道圣谛；以四无量、四无色定无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以四静虑无二为方便、无生为方便、无所得为方便，回向一切智智，修习四静虑、四无量、四无色定；以四无量、四无色定无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以四静虑无二为方便、无生为方便、无所得为方便，回向一切智智，修习八解脱、八胜处、九次第定、十遍处；以四无量、四无色定无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以四静虑无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以四无量、四无色定无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以四静虑无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以四无量、四无色定无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以四静虑无二为方便、无生为方便、无所得为方便，回向一切智智，修习五眼、六神通；以四无量、四无色定无二为方便、无生为方便、无所得为方便，回向一切智智，修习五眼、六神通。

“庆喜当知，以四静虑无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以四无量、四无色定无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以四静虑无二为方便、无生为方便、无所得为方便，回向一切智智，修习无忘失法、恒住舍性；以四无量、四无色定无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以四静虑无二为方便、无生为方便、无所得为方便，回向一切智智，修习一切智、道相智、一切相智；以四无量、四无色定无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以四静虑无二为方便、无生为方便、无所得为方便，回向一切智智，修习一切陀罗尼门、一切三摩地门；以四无量、四无色定无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以四静虑无二为方便、无生为方便、无所得为方便，回向一切智智，修习菩萨摩诃萨行；以四无量、四无色定无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以四静虑无二为方便、无生为方便、无所得为方便，回向一切智智，修习无上正等菩提；以四无量、四无色定无二为方便、无生为方便、无所得为方便，回向一切智智，修习无上正等菩提。

“庆喜当知，以八解脱无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以八胜处、九次第定、十遍处无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以八解脱无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以八胜处、九次第定、十遍处无二为方便、无生为方便、无所得为方便，回向一切智智，安住内空乃至无性自性空。

“庆喜当知，以八解脱无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以八胜处、九次第定、十遍处无二为方便、无生为方便、无所得为方便，回向一切智智，安住真如乃至不思议界。

“庆喜当知，以八解脱无二为方便、无生为方便、无所得为方便，回向一切智智，安住苦、集、灭、道圣谛；以八胜处、九次第定、十遍处无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以八解脱无二为方便、无生为方便、无所得为方便，回向一切智智，修习四静虑、四无量、四无色定；以八胜处、九次第定、十遍处无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以八解脱无二为方便、无生为方便、无所得为方便，回向一切智智，修习八解脱、八胜处、九次第定、十遍处；以八胜处、九次第定、十遍处无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以八解脱无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以八胜处、九次第定、十遍处无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以八解脱无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以八胜处、九次第定、十遍处无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以八解脱无二为方便、无生为方便、无所得为方便，回向一切智智，修习五眼、六神通；以八胜处、九次第定、十遍处无二为方便、无生为方便、无所得为方便，回向一切智智，修习五眼、六神通。

“庆喜当知，以八解脱无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以八胜处、九次第定、十遍处无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以八解脱无二为方便、无生为方便、无所得为方便，回向一切智智，修习无忘失法、恒住舍性；以八胜处、九次第定、十遍处无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以八解脱无二为方便、无生为方便、无所得为方便，回向一切智智，修习一切智、道相智、一切相智；以八胜处、九次第定、十遍处无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以八解脱无二为方便、无生为方便、无所得为方便，回向一切智智，修习一切陀罗尼门、一切三摩地门；以八胜处、九次第定、十遍处无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以八解脱无二为方便、无生为方便、无所得为方便，回向一切智智，修习菩萨摩诃萨行；以八胜处、九次第定、十遍处无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以八解脱无二为方便、无生为方便、无所得为方便，回向一切智智，修习无上正等菩提；以八胜处、九次第定、十遍处无二为方便、无生为方便、无所得为方便，回向一切智智，修习无上正等菩提。

“庆喜当知，以四念住无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以四正断、四神足、五根、五力、七等觉支、八圣道支无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以四念住无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以四正断、四神足、五根、五力、七等觉支、八圣道支无二为方便、无生为方便、无所得为方便，回向一切智智，安住内空乃至无性自性空。

“庆喜当知，以四念住无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以四正断、四神足、五根、五力、七等觉支、八圣道支无二为方便、无生为方便、无所得为方便，回向一切智智，安住真如乃至不思议界。

“庆喜当知，以四念住无二为方便、无生为方便、无所得为方便，回向一切智智，安住苦、集、灭、道圣谛；以四正断、四神足、五根、五力、七等觉支、八圣道支无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以四念住无二为方便、无生为方便、无所得为方便，回向一切智智，修习四静虑、四无量、四无色定；以四正断、四神足、五根、五力、七等觉支、八圣道支无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以四念住无二为方便、无生为方便、无所得为方便，回向一切智智，修习八解脱、八胜处、九次第定、十遍处；以四正断、四神足、五根、五力、七等觉支、八圣道支无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以四念住无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以四正断、四神足、五根、五力、七等觉支、八圣道支无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以四念住无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以四正断、四神足、五根、五力、七等觉支、八圣道支无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以四念住无二为方便、无生为方便、无所得为方便，回向一切智智，修习五眼、六神通；以四正断、四神足、五根、五力、七等觉支、八圣道支无二为方便、无生为方便、无所得为方便，回向一切智智，修习五眼、六神通。

“庆喜当知，以四念住无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以四正断、四神足、五根、五力、七等觉支、八圣道支无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以四念住无二为方便、无生为方便、无所得为方便，回向一切智智，修习无忘失法、恒住舍性；以四正断、四神足、五根、五力、七等觉支、八圣道支无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以四念住无二为方便、无生为方便、无所得为方便，回向一切智智，修习一切智、道相智、一切相智；以四正断、四神足、五根、五力、七等觉支、八圣道支无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以四念住无二为方便、无生为方便、无所得为方便，回向一切智智，修习一切陀罗尼门、一切三摩地门；以四正断、四神足、五根、五力、七等觉支、八圣道支无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以四念住无二为方便、无生为方便、无所得为方便，回向一切智智，修习菩萨摩诃萨行；以四正断、四神足、五根、五力、七等觉支、八圣道支无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以四念住无二为方便、无生为方便、无所得为方便，回向一切智智，修习无上正等菩提；以四正断、四神足、五根、五力、七等觉支、八圣道支无二为方便、无生为方便、无所得为方便，回向一切智智，修习无上正等菩提。

“庆喜当知，以空解脱门无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以无相、无愿解脱门无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以空解脱门无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以无相、无愿解脱门无二为方便、无生为方便、无所得为方便，回向一切智智，安住内空乃至无性自性空。

“庆喜当知，以空解脱门无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以无相、无愿解脱门无二为方便、无生为方便、无所得为方便，回向一切智智，安住真如乃至不思议界。

“庆喜当知，以空解脱门无二为方便、无生为方便、无所得为方便，回向一切智智，安住苦、集、灭、道圣谛；以无相、无愿解脱门无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以空解脱门无二为方便、无生为方便、无所得为方便，回向一切智智，修习四静虑、四无量、四无色定；以无相、无愿解脱门无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以空解脱门无二为方便、无生为方便、无所得为方便，回向一切智智，修习八解脱、八胜处、九次第定、十遍处；以无相、无愿解脱门无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以空解脱门无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以无相、无愿解脱门无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以空解脱门无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以无相、无愿解脱门无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以空解脱门无二为方便、无生为方便、无所得为方便，回向一切智智，修习五眼、六神通；以无相、无愿解脱门无二为方便、无生为方便、无所得为方便，回向一切智智，修习五眼、六神通。

“庆喜当知，以空解脱门无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以无相、无愿解脱门无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以空解脱门无二为方便、无生为方便、无所得为方便，回向一切智智，修习无忘失法、恒住舍性；以无相、无愿解脱门无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以空解脱门无二为方便、无生为方便、无所得为方便，回向一切智智，修习一切智、道相智、一切相智；以无相、无愿解脱门无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以空解脱门无二为方便、无生为方便、无所得为方便，回向一切智智，修习一切陀罗尼门、一切三摩地门；以无相、无愿解脱门无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以空解脱门无二为方便、无生为方便、无所得为方便，回向一切智智，修习菩萨摩诃萨行；以无相、无愿解脱门无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以空解脱门无二为方便、无生为方便、无所得为方便，回向一切智智，修习无上正等菩提；以无相、无愿解脱门无二为方便、无生为方便、无所得为方便，回向一切智智，修习无上正等菩提。

“庆喜当知，以五眼无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多；以六神通无二为方便、无生为方便、无所得为方便，回向一切智智，修习布施、净戒、安忍、精进、静虑、般若波罗蜜多。

“庆喜当知，以五眼无二为方便、无生为方便、无所得为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以六神通无二为方便、无生为方便、无所得为方便，回向一切智智，安住内空乃至无性自性空。

“庆喜当知，以五眼无二为方便、无生为方便、无所得为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界；以六神通无二为方便、无生为方便、无所得为方便，回向一切智智，安住真如乃至不思议界。

“庆喜当知，以五眼无二为方便、无生为方便、无所得为方便，回向一切智智，安住苦、集、灭、道圣谛；以六神通无二为方便、无生为方便、无所得为方便，回向一切智智，安住苦、集、灭、道圣谛。

“庆喜当知，以五眼无二为方便、无生为方便、无所得为方便，回向一切智智，修习四静虑、四无量、四无色定；以六神通无二为方便、无生为方便、无所得为方便，回向一切智智，修习四静虑、四无量、四无色定。

“庆喜当知，以五眼无二为方便、无生为方便、无所得为方便，回向一切智智，修习八解脱、八胜处、九次第定、十遍处；以六神通无二为方便、无生为方便、无所得为方便，回向一切智智，修习八解脱、八胜处、九次第定、十遍处。

“庆喜当知，以五眼无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支；以六神通无二为方便、无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支。

“庆喜当知，以五眼无二为方便、无生为方便、无所得为方便，回向一切智智，修习空解脱门、无相解脱门、无愿解脱门；以六神通无二为方便、无生为方便、无所得为方便，回向一切智智，修习空解脱门、无相解脱门、无愿解脱门。

“庆喜当知，以五眼无二为方便、无生为方便、无所得为方便，回向一切智智，修习五眼、六神通；以六神通无二为方便、无生为方便、无所得为方便，回向一切智智，修习五眼、六神通。

“庆喜当知，以五眼无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法；以六神通无二为方便、无生为方便、无所得为方便，回向一切智智，修习佛十力、四无所畏、四无碍解、大慈、大悲、大喜、大舍、十八佛不共法。

“庆喜当知，以五眼无二为方便、无生为方便、无所得为方便，回向一切智智，修习无忘失法、恒住舍性；以六神通无二为方便、无生为方便、无所得为方便，回向一切智智，修习无忘失法、恒住舍性。

“庆喜当知，以五眼无二为方便、无生为方便、无所得为方便，回向一切智智，修习一切智、道相智、一切相智；以六神通无二为方便、无生为方便、无所得为方便，回向一切智智，修习一切智、道相智、一切相智。

“庆喜当知，以五眼无二为方便、无生为方便、无所得为方便，回向一切智智，修习一切陀罗尼门、一切三摩地门；以六神通无二为方便、无生为方便、无所得为方便，回向一切智智，修习一切陀罗尼门、一切三摩地门。

“庆喜当知，以五眼无二为方便、无生为方便、无所得为方便，回向一切智智，修习菩萨摩诃萨行；以六神通无二为方便、无生为方便、无所得为方便，回向一切智智，修习菩萨摩诃萨行。

“庆喜当知，以五眼无二为方便、无生为方便、无所得为方便，回向一切智智，修习无上正等菩提；以六神通无二为方便、无生为方便、无所得为方便，回向一切智智，修习无上正等菩提。