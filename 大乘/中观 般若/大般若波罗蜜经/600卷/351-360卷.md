## 大般若波罗蜜多经卷第三百五十一

### 初分多问不二品第六十一之一

尔时，具寿善现白佛言：“世尊，若菩萨摩诃萨成就如是方便善巧，发心已来，为经几时？”

佛言：“善现，是菩萨摩诃萨发心已来，经于无数百千俱胝那庾多劫。”

具寿善现复白佛言：“世尊，若菩萨摩诃萨成就如是方便善巧，已曾亲近供养几佛？”

佛言：“善现，是菩萨摩诃萨已曾亲近供养殑伽沙等诸佛。”

具寿善现复白佛言：“世尊，若菩萨摩诃萨成就如是方便善巧，已曾种植几所善根？”

佛言：“善现，是菩萨摩诃萨发心已来，无有布施波罗蜜多而不圆满精勤修习，无有净戒波罗蜜多而不圆满精勤修习，无有安忍波罗蜜多而不圆满精勤修习，无有精进波罗蜜多而不圆满精勤修习，无有静虑波罗蜜多而不圆满精勤修习，无有般若波罗蜜多而不圆满精勤修习。

“是菩萨摩诃萨发心已来，无有内空而不圆满精勤安住，无有外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而不圆满精勤安住。

“是菩萨摩诃萨发心已来，无有真如而不圆满精勤安住，无有法界、法性、不虚妄性、不变异性、平等性、离生性、法定、法住、实际、虚空界、不思议界而不圆满精勤安住。

“是菩萨摩诃萨发心已来，无有苦圣谛而不圆满精勤安住，无有集、灭、道圣谛而不圆满精勤安住。

“是菩萨摩诃萨发心已来，无有四静虑而不圆满精勤修习，无有四无量、四无色定而不圆满精勤修习。

“是菩萨摩诃萨发心已来，无有八解脱而不圆满精勤修习，无有八胜处、九次第定、十遍处而不圆满精勤修习。

“是菩萨摩诃萨发心已来，无有四念住而不圆满精勤修习，无有四正断、四神足、五根、五力、七等觉支、八圣道支而不圆满精勤修习。

“是菩萨摩诃萨发心已来，无有空解脱门而不圆满精勤修习，无有无相、无愿解脱门而不圆满精勤修习。

“是菩萨摩诃萨发心已来，无有五眼而不圆满精勤修习，无有六神通而不圆满精勤修习。

“是菩萨摩诃萨发心已来，无有佛十力而不圆满精勤修习，无有四无所畏、四无碍解、大慈、大悲、大喜、大舍、十八佛不共法而不圆满精勤修习。

“是菩萨摩诃萨发心已来，无有无忘失法而不圆满精勤修习，无有恒住舍性而不圆满精勤修习。

“是菩萨摩诃萨发心已来，无有一切智而不圆满精勤修习，无有道相智、一切相智而不圆满精勤修习。

“是菩萨摩诃萨发心已来，无有陀罗尼门而不圆满精勤修习，无有三摩地门而不圆满精勤修习。

“是菩萨摩诃萨发心已来，无有菩萨摩诃萨行而不圆满精勤修习，无有无上正等菩提而不圆满精勤修习。

“善现，是菩萨摩诃萨发心已来，种植如上圆满善根，由此因缘成就如是方便善巧。”

具寿善现复白佛言：“世尊，若菩萨摩诃萨成就如是方便善巧，甚为希有。”

佛言：“善现，如是，如是，如汝所说，是菩萨摩诃萨成就如是方便善巧，甚为希有。

“善现当知，如日月轮，周行照烛四大洲界，作大事业；其中所有若情非情，随彼光明势力而转，各成己事。如是般若波罗蜜多，照烛余五波罗蜜多，作大事业；布施等五波罗蜜多，随顺般若波罗蜜多势力而转，各成己事。

“善现当知，布施等五波罗蜜多，皆由般若波罗蜜多所摄受故，乃得名为波罗蜜多；若离般若波罗蜜多，布施等五，不得名为波罗蜜多。

“善现当知，如转轮王，若无七宝，不得名为转轮圣王；要具七宝，乃得名为转轮圣王。布施等五波罗蜜多亦复如是，若非般若波罗蜜多之所摄受，不得名为波罗蜜多；要为般若波罗蜜多之所摄受，乃得名为波罗蜜多。

“善现当知，如有女人端正巨富，若无强夫所守护者，易为恶人之所侵凌；布施等五波罗蜜多亦复如是，若无般若波罗蜜多力所摄护，易为天魔及彼眷属之所沮坏。

“善现当知，如有女人端正巨富，若有强夫所守护者，不为恶人之所侵凌；布施等五波罗蜜多亦复如是，若有般若波罗蜜多力所摄护，一切天魔及彼眷属不能沮坏。

“善现当知，如有军将临战阵时，善备种种铠钾刀杖，邻国怨敌所不能害；布施等五波罗蜜多亦复如是，若不远离甚深般若波罗蜜多，天魔眷属、增上慢人乃至菩萨旃荼罗等皆不能坏。

“善现当知，如赡部洲诸小王等，随时朝侍转轮圣王，因转轮王得游胜处；布施等五波罗蜜多亦复如是，随顺般若波罗蜜多，由彼势力所引导故，速趣无上正等菩提。

“善现当知，如赡部洲东方诸水，无不皆趣殑伽大河，与殑伽河俱入大海；布施等五波罗蜜多亦复如是，无不皆为甚深般若波罗蜜多所摄引故，能到无上正等菩提。

“善现当知，如人右手能作众事，甚深般若波罗蜜多亦复如是，能引一切殊胜善法。善现当知，如人左手所作不便，布施等五波罗蜜多亦复如是，不能引生殊胜善法。

“善现当知，譬如众流若大若小，皆入大海同一咸味；布施等五波罗蜜多亦复如是，皆为般若波罗蜜多所摄引故，同至无上正等菩提，由此皆名能到彼岸。

“善现当知，如转轮王欲有所趣，四军导从，轮宝居先。王及四军念欲饮食，轮则为住；既饮食已，王念欲行，轮则前去。其轮去住随王意欲，至所趣方，不复前去。布施等五波罗蜜多亦复如是，与诸善法欲趣无上正等菩提，要因般若波罗蜜多以为前导，进止俱随不相舍离；若至佛果，更不前进。

“善现当知，如转轮王，七宝具足，所谓轮宝、象宝、马宝、主藏臣宝、女宝、将宝、如意珠宝。其转轮王欲有所至，四军、七宝前后导从。尔时轮宝虽最居先，而不分别前后之相。布施等五波罗蜜多亦复如是，与诸善法欲趣无上正等菩提，必以般若波罗蜜多为其前导，然此般若波罗蜜多不作是念：‘我于布施、净戒、安忍、精进、静虑波罗蜜多最为前导，彼随从我。’布施等五波罗蜜多不作是念：‘甚深般若波罗蜜多居我等前，我随从彼。’何以故？善现，波罗蜜多及一切法，自性皆钝、无所能为、虚妄不实、空无所有、不自在相，譬如阳焰、光影、水月、镜中像等，其中都无分别作用真实自体。”

尔时，具寿善现白佛言：“世尊，若一切法自性皆空，云何菩萨摩诃萨精勤修学布施、净戒、安忍、精进、静虑、般若波罗蜜多，当得无上正等菩提？”

佛言：“善现，诸菩萨摩诃萨于此六种波罗蜜多，勤修学时，恒作是念：‘世间有情心皆颠倒，没生死苦不能自脱。我若不修善巧方便，不能解脱彼生死苦。我当为彼诸有情类，精勤修学布施、净戒、安忍、精进、静虑、般若波罗蜜多善巧方便。’善现，是菩萨摩诃萨作是念已，为诸有情舍内外物，舍已复作如是思惟：‘我于此物都无所舍。何以故？此内外物自性皆空，非关于我，不可舍故。’善现，是菩萨摩诃萨由此观察，修行布施波罗蜜多速得圆满，疾证无上正等菩提。

“善现，是菩萨摩诃萨为诸有情终不犯戒。所以者何？是菩萨摩诃萨恒作是念：‘我为有情求趣无上正等菩提，若断生命，不与而取，行欲邪行，是所不应。我为有情求趣无上正等菩提，作虚诳语，作离间语，作粗恶语，作杂秽语，是所不应。我为有情求趣无上正等菩提，发起贪欲、瞋恚、邪见，是所不应。我为有情求趣无上正等菩提，求妙欲境，求天富乐，求作帝释、魔、梵王等，是所不应。我为有情求趣无上正等菩提，求住声闻或独觉地，是所不应。’善现，是菩萨摩诃萨由此观察，修行净戒波罗蜜多速得圆满，疾证无上正等菩提。

“善现，是菩萨摩诃萨为诸有情不起瞋恨，假使恒被毁谤凌辱，辛楚苦言切于心髓，终不发起一念瞋恨。设复常遭刀杖、瓦石、杖块等物捶打其身，割截斫刺，节节支解，亦不发起一念恶心。所以者何？是菩萨摩诃萨观察一切声如谷响、色如聚沫：‘我为饶益一切有情，不应于中妄起瞋恨。’善现，是菩萨摩诃萨由此观察，修行安忍波罗蜜多速得圆满，疾证无上正等菩提。

“善现，是菩萨摩诃萨为诸有情勤求善法，乃至无上正等菩提，于其中间常无懈怠。何以故？是菩萨摩诃萨恒作是念：‘我若懈怠，不能拔济诸有情类生老病死，亦不能得所求无上正等菩提。’善现，是菩萨摩诃萨由此观察，修行精进波罗蜜多速得圆满，疾证无上正等菩提。

“善现，是菩萨摩诃萨为诸有情修诸胜定，乃至无上正等菩提，终不发起贪、瞋、痴等散乱之心。所以者何？是菩萨摩诃萨恒作是念：‘若我发起贪俱行心、瞋俱行心、痴俱行心及于余事散乱之心，则不能成饶益他事，亦不能得所求无上正等菩提。’善现，是菩萨摩诃萨由此观察，修行静虑波罗蜜多速得圆满，疾证无上正等菩提。

“善现，是菩萨摩诃萨为诸有情，常不远离甚深般若波罗蜜多，乃至无上正等菩提，常勤修学世、出世间微妙胜慧。所以者何？是菩萨摩诃萨恒作是念：‘若异般若波罗蜜多，终不能成利乐他事，亦不能得所求无上正等菩提。’善现，是菩萨摩诃萨由此观察，修行般若波罗蜜多速得圆满，疾证无上正等菩提。”

尔时，具寿善现白佛言：“世尊，若六波罗蜜多无差别相，皆是般若波罗蜜多所摄受故，皆由般若波罗蜜多修成满故，应合成一波罗蜜多，所谓般若波罗蜜多，云何可说甚深般若波罗蜜多于布施等波罗蜜多为最为胜、为长为尊、为妙为微妙、为上为无上？”

佛言：“善现，如是，如是，如汝所说，布施等六波罗蜜多无差别相。若无般若波罗蜜多，布施等五不得名为波罗蜜多；要因般若波罗蜜多，布施等五乃得名为波罗蜜多。由此前五波罗蜜多摄在般若波罗蜜多故，但有一波罗蜜多，所谓般若波罗蜜多，是故一切波罗蜜多无差别相。

“善现当知，如诸有情，虽有种种身相差别，若有邻近妙高山王咸同一色；布施等五波罗蜜多亦复如是，虽有种种品类差别，而为般若波罗蜜多所摄受故，皆由般若波罗蜜多修成满故，依止般若波罗蜜多方能趣入一切智智乃得名为到彼岸故，皆同一味相无差别，不可施设此是布施波罗蜜多，此是净戒、安忍、精进、静虑、般若波罗蜜多。何以故？善现，如是六种波罗蜜多同能趣入一切智智，能到彼岸，相无差别。由此因缘，布施等六波罗蜜多无差别相。”

具寿善现复白佛言：“波罗蜜多及一切法若随实义，皆无此彼胜劣差别。何缘故说甚深般若波罗蜜多于布施等波罗蜜多，为最为胜、为长为尊、为妙为微妙、为上为无上？”

佛言：“善现，如是，如是，如汝所说，若随实义，波罗蜜多及一切法，皆无此彼胜劣差别。但依世俗言说作用，说有此彼胜劣差别，施设布施波罗蜜多，施设净戒、安忍、精进、静虑、般若波罗蜜多，为欲度脱诸有情类世俗作用生老病死，然诸有情生老病死皆非实有但假施设。所以者何？有情无故，当知诸法亦无所有。甚深般若波罗蜜多了达一切都无所有，能拔有情世俗作用生老病死，由此故说甚深般若波罗蜜多于布施等波罗蜜多，为最为胜、为长为尊、为妙为微妙、为上为无上。

“善现当知，如转轮王所有女宝于人中女，为最为胜、为长为尊、为妙为微妙、为上为无上；如是般若波罗蜜多于布施等波罗蜜多，为最为胜、为长为尊、为妙为微妙、为上为无上。”

具寿善现复白佛言：“佛以何意但说般若波罗蜜多于布施等波罗蜜多，为最为胜、为长为尊、为妙为微妙、为上为无上？”

佛言：“善现，由此般若波罗蜜多能善摄取一切善法，和合趣入一切智智，安住不动，以无所住而为方便。”

具寿善现复白佛言：“如是般若波罗蜜多，于诸善法有取舍不？”

佛言：“不也，甚深般若波罗蜜多，于一切法无取无舍。何以故？善现，以一切法皆不可取、不可舍故。”

尔时，具寿善现复白佛言：“世尊，甚深般若波罗蜜多，于何等法无取无舍？”

佛言：“善现，甚深般若波罗蜜多，于色无取无舍，于受、想、行、识无取无舍。

“甚深般若波罗蜜多，于眼处无取无舍，于耳、鼻、舌、身、意处无取无舍。

“甚深般若波罗蜜多，于色处无取无舍，于声、香、味、触、法处无取无舍。

“甚深般若波罗蜜多，于眼界无取无舍，于耳、鼻、舌、身、意界无取无舍。

“甚深般若波罗蜜多，于色界无取无舍，于声、香、味、触、法界无取无舍。

“甚深般若波罗蜜多，于眼识界无取无舍，于耳、鼻、舌、身、意识界无取无舍。

“甚深般若波罗蜜多，于眼触无取无舍，于耳、鼻、舌、身、意触无取无舍。

“甚深般若波罗蜜多，于眼触为缘所生诸受无取无舍，于耳、鼻、舌、身、意触为缘所生诸受无取无舍。

“甚深般若波罗蜜多，于地界无取无舍，于水、火、风、空、识界无取无舍。

“甚深般若波罗蜜多，于无明无取无舍，于行、识、名色、六处、触、受、爱、取、有、生、老死愁叹苦忧恼无取无舍。

“甚深般若波罗蜜多，于布施波罗蜜多无取无舍，于净戒、安忍、精进、静虑、般若波罗蜜多无取无舍。

“甚深般若波罗蜜多，于内空无取无舍，于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无取无舍。

“甚深般若波罗蜜多，于真如无取无舍，于法界、法性、不虚妄性、不变异性、平等性、离生性、法定、法住、实际、虚空界、不思议界无取无舍。

“甚深般若波罗蜜多，于苦圣谛无取无舍，于集、灭、道圣谛无取无舍。

“甚深般若波罗蜜多，于四静虑无取无舍，于四无量、四无色定无取无舍。

“甚深般若波罗蜜多，于八解脱无取无舍，于八胜处、九次第定、十遍处无取无舍。

“甚深般若波罗蜜多，于四念住无取无舍，于四正断、四神足、五根、五力、七等觉支、八圣道支无取无舍。

“甚深般若波罗蜜多，于空解脱门无取无舍，于无相、无愿解脱门无取无舍。

“甚深般若波罗蜜多，于五眼无取无舍，于六神通无取无舍。

“甚深般若波罗蜜多，于佛十力无取无舍，于四无所畏、四无碍解、大慈、大悲、大喜、大舍、十八佛不共法无取无舍。

“甚深般若波罗蜜多，于无忘失法无取无舍，于恒住舍性无取无舍。

“甚深般若波罗蜜多，于一切智无取无舍，于道相智、一切相智无取无舍。

“甚深般若波罗蜜多，于一切陀罗尼门无取无舍，于一切三摩地门无取无舍。

“甚深般若波罗蜜多，于预流果无取无舍，于一来、不还、阿罗汉果无取无舍。

“甚深般若波罗蜜多，于独觉菩提无取无舍。

“甚深般若波罗蜜多，于一切菩萨摩诃萨行无取无舍。

“甚深般若波罗蜜多，于诸佛无上正等菩提无取无舍。”

具寿善现复白佛言：“世尊，甚深般若波罗蜜多，云何于色无取无舍？云何于受、想、行、识无取无舍？

“甚深般若波罗蜜多，云何于眼处无取无舍？云何于耳、鼻、舌、身、意处无取无舍？

“甚深般若波罗蜜多，云何于色处无取无舍？云何于声、香、味、触、法处无取无舍？

“甚深般若波罗蜜多，云何于眼界无取无舍？云何于耳、鼻、舌、身、意界无取无舍？

“甚深般若波罗蜜多，云何于色界无取无舍？云何于声、香、味、触、法界无取无舍？

“甚深般若波罗蜜多，云何于眼识界无取无舍？云何于耳、鼻、舌、身、意识界无取无舍？

“甚深般若波罗蜜多，云何于眼触无取无舍？云何于耳、鼻、舌、身、意触无取无舍？

“甚深般若波罗蜜多，云何于眼触为缘所生诸受无取无舍？云何于耳、鼻、舌、身、意触为缘所生诸受无取无舍？

“甚深般若波罗蜜多，云何于地界无取无舍？云何于水、火、风、空、识界无取无舍？

“甚深般若波罗蜜多，云何于无明无取无舍？云何于行、识、名色、六处、触、受、爱、取、有、生、老死愁叹苦忧恼无取无舍？

“甚深般若波罗蜜多，云何于布施波罗蜜多无取无舍？云何于净戒、安忍、精进、静虑、般若波罗蜜多无取无舍？

“甚深般若波罗蜜多，云何于内空无取无舍？云何于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无取无舍？

“甚深般若波罗蜜多，云何于真如无取无舍？云何于法界、法性、不虚妄性、不变异性、平等性、离生性、法定、法住、实际、虚空界、不思议界无取无舍？

“甚深般若波罗蜜多，云何于苦圣谛无取无舍？云何于集、灭、道圣谛无取无舍？

“甚深般若波罗蜜多，云何于四静虑无取无舍？云何于四无量、四无色定无取无舍？

“甚深般若波罗蜜多，云何于八解脱无取无舍？云何于八胜处、九次第定、十遍处无取无舍？

“甚深般若波罗蜜多，云何于四念住无取无舍？云何于四正断、四神足、五根、五力、七等觉支、八圣道支无取无舍？

“甚深般若波罗蜜多，云何于空解脱门无取无舍？云何于无相、无愿解脱门无取无舍？

“甚深般若波罗蜜多，云何于五眼无取无舍？云何于六神通无取无舍？

“甚深般若波罗蜜多，云何于佛十力无取无舍？云何于四无所畏、四无碍解、大慈、大悲、大喜、大舍、十八佛不共法无取无舍？

“甚深般若波罗蜜多，云何于无忘失法无取无舍？云何于恒住舍性无取无舍？

“甚深般若波罗蜜多，云何于一切智无取无舍？云何于道相智、一切相智无取无舍？

“甚深般若波罗蜜多，云何于一切陀罗尼门无取无舍？云何于一切三摩地门无取无舍？

“甚深般若波罗蜜多，云何于预流果无取无舍？云何于一来、不还、阿罗汉果无取无舍？

“甚深般若波罗蜜多，云何于独觉菩提无取无舍？

“甚深般若波罗蜜多，云何于一切菩萨摩诃萨行无取无舍？

“甚深般若波罗蜜多，云何于诸佛无上正等菩提无取无舍？”

佛言：“善现，甚深般若波罗蜜多，不思惟色，如是于色无取无舍；不思惟受、想、行、识，如是于受、想、行、识无取无舍。

“甚深般若波罗蜜多，不思惟眼处，如是于眼处无取无舍；不思惟耳、鼻、舌、身、意处，如是于耳、鼻、舌、身、意处无取无舍。

“甚深般若波罗蜜多，不思惟色处，如是于色处无取无舍；不思惟声、香、味、触、法处，如是于声、香、味、触、法处无取无舍。

“甚深般若波罗蜜多，不思惟眼界，如是于眼界无取无舍；不思惟耳、鼻、舌、身、意界，如是于耳、鼻、舌、身、意界无取无舍。

“甚深般若波罗蜜多，不思惟色界，如是于色界无取无舍；不思惟声、香、味、触、法界，如是于声、香、味、触、法界无取无舍。

“甚深般若波罗蜜多，不思惟眼识界，如是于眼识界无取无舍；不思惟耳、鼻、舌、身、意识界，如是于耳、鼻、舌、身、意识界无取无舍。

“甚深般若波罗蜜多，不思惟眼触，如是于眼触无取无舍；不思惟耳、鼻、舌、身、意触，如是于耳、鼻、舌、身、意触无取无舍。

“甚深般若波罗蜜多，不思惟眼触为缘所生诸受，如是于眼触为缘所生诸受无取无舍；不思惟耳、鼻、舌、身、意触为缘所生诸受，如是于耳、鼻、舌、身、意触为缘所生诸受无取无舍。

“甚深般若波罗蜜多，不思惟地界，如是于地界无取无舍；不思惟水、火、风、空、识界，如是于水、火、风、空、识界无取无舍。

“甚深般若波罗蜜多，不思惟无明，如是于无明无取无舍；不思惟行、识、名色、六处、触、受、爱、取、有、生、老死愁叹苦忧恼，如是于行乃至老死愁叹苦忧恼无取无舍。

“甚深般若波罗蜜多，不思惟布施波罗蜜多，如是于布施波罗蜜多无取无舍；不思惟净戒、安忍、精进、静虑、般若波罗蜜多，如是于净戒乃至般若波罗蜜多无取无舍。

“甚深般若波罗蜜多，不思惟内空，如是于内空无取无舍；不思惟外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，如是于外空乃至无性自性空无取无舍。

“甚深般若波罗蜜多，不思惟真如，如是于真如无取无舍；不思惟法界、法性、不虚妄性、不变异性、平等性、离生性、法定、法住、实际、虚空界、不思议界，如是于法界乃至不思议界无取无舍。

“甚深般若波罗蜜多，不思惟苦圣谛，如是于苦圣谛无取无舍；不思惟集、灭、道圣谛，如是于集、灭、道圣谛无取无舍。

“甚深般若波罗蜜多，不思惟四静虑，如是于四静虑无取无舍；不思惟四无量、四无色定，如是于四无量、四无色定无取无舍。

“甚深般若波罗蜜多，不思惟八解脱，如是于八解脱无取无舍；不思惟八胜处、九次第定、十遍处，如是于八胜处、九次第定、十遍处无取无舍。

“甚深般若波罗蜜多，不思惟四念住，如是于四念住无取无舍；不思惟四正断、四神足、五根、五力、七等觉支、八圣道支，如是于四正断乃至八圣道支无取无舍。

“甚深般若波罗蜜多，不思惟空解脱门，如是于空解脱门无取无舍；不思惟无相、无愿解脱门，如是于无相、无愿解脱门无取无舍。

“甚深般若波罗蜜多，不思惟五眼，如是于五眼无取无舍；不思惟六神通，如是于六神通无取无舍。

“甚深般若波罗蜜多，不思惟佛十力，如是于佛十力无取无舍；不思惟四无所畏、四无碍解、大慈、大悲、大喜、大舍、十八佛不共法，如是于四无所畏乃至十八佛不共法无取无舍。

“甚深般若波罗蜜多，不思惟无忘失法，如是于无忘失法无取无舍；不思惟恒住舍性，如是于恒住舍性无取无舍。

“甚深般若波罗蜜多，不思惟一切智，如是于一切智无取无舍；不思惟道相智、一切相智，如是于道相智、一切相智无取无舍。

“甚深般若波罗蜜多，不思惟一切陀罗尼门，如是于一切陀罗尼门无取无舍；不思惟一切三摩地门，如是于一切三摩地门无取无舍。

“甚深般若波罗蜜多，不思惟预流果，如是于预流果无取无舍；不思惟一来、不还、阿罗汉果，如是于一来、不还、阿罗汉果无取无舍。

“甚深般若波罗蜜多，不思惟独觉菩提，如是于独觉菩提无取无舍。

“甚深般若波罗蜜多，不思惟一切菩萨摩诃萨行，如是于一切菩萨摩诃萨行无取无舍。

“甚深般若波罗蜜多，不思惟诸佛无上正等菩提，如是于诸佛无上正等菩提无取无舍。”

具寿善现复白佛言：“世尊，甚深般若波罗蜜多，云何不思惟色？云何不思惟受、想、行、识？

“甚深般若波罗蜜多，云何不思惟眼处？云何不思惟耳、鼻、舌、身、意处？

“甚深般若波罗蜜多，云何不思惟色处？云何不思惟声、香、味、触、法处？

“甚深般若波罗蜜多，云何不思惟眼界？云何不思惟耳、鼻、舌、身、意界？

“甚深般若波罗蜜多，云何不思惟色界？云何不思惟声、香、味、触、法界？

“甚深般若波罗蜜多，云何不思惟眼识界？云何不思惟耳、鼻、舌、身、意识界？

“甚深般若波罗蜜多，云何不思惟眼触？云何不思惟耳、鼻、舌、身、意触？

“甚深般若波罗蜜多，云何不思惟眼触为缘所生诸受？云何不思惟耳、鼻、舌、身、意触为缘所生诸受？

“甚深般若波罗蜜多，云何不思惟地界？云何不思惟水、火、风、空、识界？

“甚深般若波罗蜜多，云何不思惟无明？云何不思惟行、识、名色、六处、触、受、爱、取、有、生、老死愁叹苦忧恼？

“甚深般若波罗蜜多，云何不思惟布施波罗蜜多？云何不思惟净戒、安忍、精进、静虑、般若波罗蜜多？

“甚深般若波罗蜜多，云何不思惟内空？云何不思惟外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空？

“甚深般若波罗蜜多，云何不思惟真如？云何不思惟法界、法性、不虚妄性、不变异性、平等性、离生性、法定、法住、实际、虚空界、不思议界？

“甚深般若波罗蜜多，云何不思惟苦圣谛？云何不思惟集、灭、道圣谛？

“甚深般若波罗蜜多，云何不思惟四静虑？云何不思惟四无量、四无色定？

“甚深般若波罗蜜多，云何不思惟八解脱？云何不思惟八胜处、九次第定、十遍处？

“甚深般若波罗蜜多，云何不思惟四念住？云何不思惟四正断、四神足、五根、五力、七等觉支、八圣道支？

“甚深般若波罗蜜多，云何不思惟空解脱门？云何不思惟无相、无愿解脱门？

“甚深般若波罗蜜多，云何不思惟五眼？云何不思惟六神通？

“甚深般若波罗蜜多，云何不思惟佛十力？云何不思惟四无所畏、四无碍解、大慈、大悲、大喜、大舍、十八佛不共法？

“甚深般若波罗蜜多，云何不思惟无忘失法？云何不思惟恒住舍性？

“甚深般若波罗蜜多，云何不思惟一切智？云何不思惟道相智、一切相智？

“甚深般若波罗蜜多，云何不思惟一切陀罗尼门？云何不思惟一切三摩地门？

“甚深般若波罗蜜多，云何不思惟预流果？云何不思惟一来、不还、阿罗汉果？

“甚深般若波罗蜜多，云何不思惟独觉菩提？

“甚深般若波罗蜜多，云何不思惟一切菩萨摩诃萨行？

“甚深般若波罗蜜多，云何不思惟诸佛无上正等菩提？”

## 大般若波罗蜜多经卷第三百五十二

### 初分多问不二品第六十一之二

佛言：“善现，甚深般若波罗蜜多，于色不思惟一切相，亦不思惟一切所缘，如是不思惟色；于受、想、行、识不思惟一切相，亦不思惟一切所缘，如是不思惟受、想、行、识。

“甚深般若波罗蜜多，于眼处不思惟一切相，亦不思惟一切所缘，如是不思惟眼处；于耳、鼻、舌、身、意处不思惟一切相，亦不思惟一切所缘，如是不思惟耳、鼻、舌、身、意处。

“甚深般若波罗蜜多，于色处不思惟一切相，亦不思惟一切所缘，如是不思惟色处；于声、香、味、触、法处不思惟一切相，亦不思惟一切所缘，如是不思惟声、香、味、触、法处。

“甚深般若波罗蜜多，于眼界不思惟一切相，亦不思惟一切所缘，如是不思惟眼界；于耳、鼻、舌、身、意界不思惟一切相，亦不思惟一切所缘，如是不思惟耳、鼻、舌、身、意界。

“甚深般若波罗蜜多，于色界不思惟一切相，亦不思惟一切所缘，如是不思惟色界；于声、香、味、触、法界不思惟一切相，亦不思惟一切所缘，如是不思惟声、香、味、触、法界。

“甚深般若波罗蜜多，于眼识界不思惟一切相，亦不思惟一切所缘，如是不思惟眼识界；于耳、鼻、舌、身、意识界不思惟一切相，亦不思惟一切所缘，如是不思惟耳、鼻、舌、身、意识界。

“甚深般若波罗蜜多，于眼触不思惟一切相，亦不思惟一切所缘，如是不思惟眼触；于耳、鼻、舌、身、意触不思惟一切相，亦不思惟一切所缘，如是不思惟耳、鼻、舌、身、意触。

“甚深般若波罗蜜多，于眼触为缘所生诸受不思惟一切相，亦不思惟一切所缘，如是不思惟眼触为缘所生诸受；于耳、鼻、舌、身、意触为缘所生诸受不思惟一切相，亦不思惟一切所缘，如是不思惟耳、鼻、舌、身、意触为缘所生诸受。

“甚深般若波罗蜜多，于地界不思惟一切相，亦不思惟一切所缘，如是不思惟地界；于水、火、风、空、识界不思惟一切相，亦不思惟一切所缘，如是不思惟水、火、风、空、识界。

“甚深般若波罗蜜多，于无明不思惟一切相，亦不思惟一切所缘，如是不思惟无明；于行、识、名色、六处、触、受、爱、取、有、生、老死愁叹苦忧恼不思惟一切相，亦不思惟一切所缘，如是不思惟行乃至老死愁叹苦忧恼。

“甚深般若波罗蜜多，于布施波罗蜜多不思惟一切相，亦不思惟一切所缘，如是不思惟布施波罗蜜多；于净戒、安忍、精进、静虑、般若波罗蜜多不思惟一切相，亦不思惟一切所缘，如是不思惟净戒乃至般若波罗蜜多。

“甚深般若波罗蜜多，于内空不思惟一切相，亦不思惟一切所缘，如是不思惟内空；于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空不思惟一切相，亦不思惟一切所缘，如是不思惟外空乃至无性自性空。

“甚深般若波罗蜜多，于真如不思惟一切相，亦不思惟一切所缘，如是不思惟真如；于法界、法性、不虚妄性、不变异性、平等性、离生性、法定、法住、实际、虚空界、不思议界不思惟一切相，亦不思惟一切所缘，如是不思惟法界乃至不思议界。

“甚深般若波罗蜜多，于苦圣谛不思惟一切相，亦不思惟一切所缘，如是不思惟苦圣谛；于集、灭、道圣谛不思惟一切相，亦不思惟一切所缘，如是不思惟集、灭、道圣谛。

“甚深般若波罗蜜多，于四静虑不思惟一切相，亦不思惟一切所缘，如是不思惟四静虑；于四无量、四无色定不思惟一切相，亦不思惟一切所缘，如是不思惟四无量、四无色定。

“甚深般若波罗蜜多，于八解脱不思惟一切相，亦不思惟一切所缘，如是不思惟八解脱；于八胜处、九次第定、十遍处不思惟一切相，亦不思惟一切所缘，如是不思惟八胜处、九次第定、十遍处。

“甚深般若波罗蜜多，于四念住不思惟一切相，亦不思惟一切所缘，如是不思惟四念住；于四正断、四神足、五根、五力、七等觉支、八圣道支不思惟一切相，亦不思惟一切所缘，如是不思惟四正断乃至八圣道支。

“甚深般若波罗蜜多，于空解脱门不思惟一切相，亦不思惟一切所缘，如是不思惟空解脱门；于无相、无愿解脱门不思惟一切相，亦不思惟一切所缘，如是不思惟无相、无愿解脱门。

“甚深般若波罗蜜多，于五眼不思惟一切相，亦不思惟一切所缘，如是不思惟五眼；于六神通不思惟一切相，亦不思惟一切所缘，如是不思惟六神通。

“甚深般若波罗蜜多，于佛十力不思惟一切相，亦不思惟一切所缘，如是不思惟佛十力；于四无所畏、四无碍解、大慈、大悲、大喜、大舍、十八佛不共法不思惟一切相，亦不思惟一切所缘，如是不思惟四无所畏乃至十八佛不共法。

“甚深般若波罗蜜多，于无忘失法不思惟一切相，亦不思惟一切所缘，如是不思惟无忘失法；于恒住舍性不思惟一切相，亦不思惟一切所缘，如是不思惟恒住舍性。

“甚深般若波罗蜜多，于一切智不思惟一切相，亦不思惟一切所缘，如是不思惟一切智；于道相智、一切相智不思惟一切相，亦不思惟一切所缘，如是不思惟道相智、一切相智。

“甚深般若波罗蜜多，于一切陀罗尼门不思惟一切相，亦不思惟一切所缘，如是不思惟一切陀罗尼门；于一切三摩地门不思惟一切相，亦不思惟一切所缘，如是不思惟一切三摩地门。

“甚深般若波罗蜜多，于预流果不思惟一切相，亦不思惟一切所缘，如是不思惟预流果；于一来、不还、阿罗汉果不思惟一切相，亦不思惟一切所缘，如是不思惟一来、不还、阿罗汉果。

“甚深般若波罗蜜多，于独觉菩提不思惟一切相，亦不思惟一切所缘，如是不思惟独觉菩提。

“甚深般若波罗蜜多，于一切菩萨摩诃萨行不思惟一切相，亦不思惟一切所缘，如是不思惟一切菩萨摩诃萨行。

“甚深般若波罗蜜多，于诸佛无上正等菩提不思惟一切相，亦不思惟一切所缘，如是不思惟诸佛无上正等菩提。”

具寿善现复白佛言：“世尊，若菩萨摩诃萨不思惟色，亦不思惟受、想、行、识，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟眼处，亦不思惟耳、鼻、舌、身、意处，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟色处，亦不思惟声、香、味、触、法处，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟眼界，亦不思惟耳、鼻、舌、身、意界，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟色界，亦不思惟声、香、味、触、法界，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟眼识界，亦不思惟耳、鼻、舌、身、意识界，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟眼触，亦不思惟耳、鼻、舌、身、意触，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟眼触为缘所生诸受，亦不思惟耳、鼻、舌、身、意触为缘所生诸受，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟地界，亦不思惟水、火、风、空、识界，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟无明，亦不思惟行、识、名色、六处、触、受、爱、取、有、生、老死愁叹苦忧恼，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟布施波罗蜜多，亦不思惟净戒、安忍、精进、静虑、般若波罗蜜多，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟内空，亦不思惟外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟真如，亦不思惟法界、法性、不虚妄性、不变异性、平等性、离生性、法定、法住、实际、虚空界、不思议界，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟苦圣谛，亦不思惟集、灭、道圣谛，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟四静虑，亦不思惟四无量、四无色定，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟八解脱，亦不思惟八胜处、九次第定、十遍处，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟四念住，亦不思惟四正断、四神足、五根、五力、七等觉支、八圣道支，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟空解脱门，亦不思惟无相、无愿解脱门，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟五眼，亦不思惟六神通，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟佛十力，亦不思惟四无所畏、四无碍解、大慈、大悲、大喜、大舍、十八佛不共法，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟无忘失法，亦不思惟恒住舍性，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟一切智，亦不思惟道相智、一切相智，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟一切陀罗尼门，亦不思惟一切三摩地门，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟预流果，亦不思惟一来、不还、阿罗汉果，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟独觉菩提，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟一切菩萨摩诃萨行，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？

“世尊，若菩萨摩诃萨不思惟诸佛无上正等菩提，云何增长所种善根？若不增长所种善根，云何圆满波罗蜜多？若不圆满波罗蜜多，云何能得一切智智？”

佛言：“善现，若时菩萨摩诃萨不思惟色，亦不思惟受、想、行、识，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟眼处，亦不思惟耳、鼻、舌、身、意处，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟色处，亦不思惟声、香、味、触、法处，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟眼界，亦不思惟耳、鼻、舌、身、意界，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟色界，亦不思惟声、香、味、触、法界，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟眼识界，亦不思惟耳、鼻、舌、身、意识界，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟眼触，亦不思惟耳、鼻、舌、身、意触，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟眼触为缘所生诸受，亦不思惟耳、鼻、舌、身、意触为缘所生诸受，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟地界，亦不思惟水、火、风、空、识界，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟无明，亦不思惟行、识、名色、六处、触、受、爱、取、有、生、老死愁叹苦忧恼，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟布施波罗蜜多，亦不思惟净戒、安忍、精进、静虑、般若波罗蜜多，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟内空，亦不思惟外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟真如，亦不思惟法界、法性、不虚妄性、不变异性、平等性、离生性、法定、法住、实际、虚空界、不思议界，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟苦圣谛，亦不思惟集、灭、道圣谛，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟四静虑，亦不思惟四无量、四无色定，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟八解脱，亦不思惟八胜处、九次第定、十遍处，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟四念住，亦不思惟四正断、四神足、五根、五力、七等觉支、八圣道支，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟空解脱门，亦不思惟无相、无愿解脱门，是时菩萨摩诃萨便能增长所种善根；所种善根得增长故，便能圆满波罗蜜多。波罗蜜多得圆满故。便能证得一切智智。

“善现，若时菩萨摩诃萨不思惟五眼，亦不思惟六神通，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟佛十力，亦不思惟四无所畏、四无碍解、大慈、大悲、大喜、大舍、十八佛不共法，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟无忘失法，亦不思惟恒住舍性，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟一切智，亦不思惟道相智、一切相智，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟一切陀罗尼门，亦不思惟一切三摩地门，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟预流果，亦不思惟一来、不还、阿罗汉果，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟独觉菩提，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟一切菩萨摩诃萨行，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“善现，若时菩萨摩诃萨不思惟诸佛无上正等菩提，是时菩萨摩诃萨便能增长所种善根；所种善根得增长故，便能圆满波罗蜜多；波罗蜜多得圆满故，便能证得一切智智。

“所以者何？善现，诸菩萨摩诃萨要不思惟色，亦不思惟受、想、行、识，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟眼处，亦不思惟耳、鼻、舌、身、意处，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟色处，亦不思惟声、香、味、触、法处，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟眼界，亦不思惟耳、鼻、舌、身、意界，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟色界，亦不思惟声、香、味、触、法界，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟眼识界，亦不思惟耳、鼻、舌、身、意识界，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟眼触，亦不思惟耳、鼻、舌、身、意触，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟眼触为缘所生诸受，亦不思惟耳、鼻、舌、身、意触为缘所生诸受，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟地界，亦不思惟水、火、风、空、识界，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟无明，亦不思惟行、识、名色、六处、触、受、爱、取、有、生、老死愁叹苦忧恼，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟布施波罗蜜多，亦不思惟净戒、安忍、精进、静虑、般若波罗蜜多，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟内空，亦不思惟外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟真如，亦不思惟法界、法性、不虚妄性、不变异性、平等性、离生性、法定、法住、实际、虚空界、不思议界，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟苦圣谛，亦不思惟集、灭、道圣谛，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟四静虑，亦不思惟四无量、四无色定，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟八解脱，亦不思惟八胜处、九次第定、十遍处，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟四念住，亦不思惟四正断、四神足、五根、五力、七等觉支、八圣道支，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟空解脱门，亦不思惟无相、无愿解脱门，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟五眼，亦不思惟六神通，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟佛十力，亦不思惟四无所畏、四无碍解、大慈、大悲、大喜、大舍、十八佛不共法，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟无忘失法，亦不思惟恒住舍性，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟一切智，亦不思惟道相智、一切相智，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟一切陀罗尼门，亦不思惟一切三摩地门，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟预流果，亦不思惟一来、不还、阿罗汉果，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟独觉菩提，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟一切菩萨摩诃萨行，乃能具足修诸菩萨摩诃萨行，证得无上正等菩提。

“善现，诸菩萨摩诃萨要不思惟诸佛无上正等菩提，乃能具足修诸菩萨摩诃萨行，证得无上正等菩提。”

具寿善现复白佛言：“世尊，何缘诸菩萨摩诃萨要不思惟色，亦不思惟受、想、行、识，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟眼处，亦不思惟耳、鼻、舌、身、意处，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟色处，亦不思惟声、香、味、触、法处，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟眼界，亦不思惟耳、鼻、舌、身、意界，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟色界，亦不思惟声、香、味、触、法界，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟眼识界，亦不思惟耳、鼻、舌、身、意识界，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟眼触，亦不思惟耳、鼻、舌、身、意触，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟眼触为缘所生诸受，亦不思惟耳、鼻、舌、身、意触为缘所生诸受，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟地界，亦不思惟水、火、风、空、识界，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟无明，亦不思惟行、识、名色、六处、触、受、爱、取、有、生、老死愁叹苦忧恼，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟布施波罗蜜多，亦不思惟净戒、安忍、精进、静虑、般若波罗蜜多，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟内空，亦不思惟外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟真如，亦不思惟法界、法性、不虚妄性、不变异性、平等性、离生性、法定、法住、实际、虚空界、不思议界，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟苦圣谛，亦不思惟集、灭、道圣谛，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟四静虑，亦不思惟四无量、四无色定，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟八解脱，亦不思惟八胜处、九次第定、十遍处，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟四念住，亦不思惟四正断、四神足、五根、五力、七等觉支、八圣道支，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟空解脱门，亦不思惟无相、无愿解脱门，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟五眼，亦不思惟六神通，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟佛十力，亦不思惟四无所畏、四无碍解、大慈、大悲、大喜、大舍、十八佛不共法，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟无忘失法，亦不思惟恒住舍性，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟一切智，亦不思惟道相智、一切相智，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟一切陀罗尼门，亦不思惟一切三摩地门，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟预流果，亦不思惟一来、不还、阿罗汉果，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟独觉菩提，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟一切菩萨摩诃萨行，乃能具足修诸菩萨摩诃萨行，证得无上正等菩提？

“世尊，何缘诸菩萨摩诃萨要不思惟诸佛无上正等菩提，乃能具足修诸菩萨摩诃萨行，证得无上正等菩提？”

## 大般若波罗蜜多经卷第三百五十三

### 初分多问不二品第六十一之三

佛言：“善现，若菩萨摩诃萨思惟色，思惟受、想、行、识，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟色，不思惟受、想、行、识，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟眼处，思惟耳、鼻、舌、身、意处，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟眼处，不思惟耳、鼻、舌、身、意处，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟色处，思惟声、香、味、触、法处，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟色处，不思惟声、香、味、触、法处，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟眼界，思惟耳、鼻、舌、身、意界，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟眼界，不思惟耳、鼻、舌、身、意界，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟色界，思惟声、香、味、触、法界，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟色界，不思惟声、香、味、触、法界，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟眼识界，思惟耳、鼻、舌、身、意识界，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟眼识界，不思惟耳、鼻、舌、身、意识界，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟眼触，思惟耳、鼻、舌、身、意触，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟眼触，不思惟耳、鼻、舌、身、意触，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟眼触为缘所生诸受，思惟耳、鼻、舌、身、意触为缘所生诸受，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟眼触为缘所生诸受，不思惟耳、鼻、舌、身、意触为缘所生诸受，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟地界，思惟水、火、风、空、识界，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟地界，不思惟水、火、风、空、识界，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟无明，思惟行、识、名色、六处、触、受、爱、取、有、生、老死愁叹苦忧恼，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟无明，不思惟行乃至老死愁叹苦忧恼，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟布施波罗蜜多，思惟净戒、安忍、精进、静虑、般若波罗蜜多，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟布施波罗蜜多，不思惟净戒乃至般若波罗蜜多，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟内空，思惟外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟内空，不思惟外空乃至无性自性空，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟真如，思惟法界、法性、不虚妄性。不变异性、平等性、离生性、法定、法住、实际、虚空界、不思议界，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟真如，不思惟法界乃至不思议界，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟苦圣谛，思惟集、灭、道圣谛，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟苦圣谛，不思惟集、灭、道圣谛，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟四静虑，思惟四无量、四无色定，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟四静虑，不思惟四无量、四无色定，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟八解脱，思惟八胜处、九次第定、十遍处，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟八解脱，不思惟八胜处、九次第定、十遍处，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟四念住，思惟四正断、四神足、五根、五力、七等觉支、八圣道支，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟四念住，不思惟四正断乃至八圣道支，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟空解脱门，思惟无相、无愿解脱门，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟空解脱门，不思惟无相、无愿解脱门，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟五眼，思惟六神通，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟五眼，不思惟六神通，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟佛十力，思惟四无所畏、四无碍解、大慈、大悲、大喜、大舍、十八佛不共法，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟佛十力，不思惟四无所畏乃至十八佛不共法，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟无忘失法，思惟恒住舍性，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟无忘失法，不思惟恒住舍性，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟一切智，思惟道相智、一切相智，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟一切智，不思惟道相智、一切相智，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟一切陀罗尼门，思惟一切三摩地门，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟一切陀罗尼门，不思惟一切三摩地门，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟预流果，思惟一来、不还、阿罗汉果，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟预流果，不思惟一来、不还、阿罗汉果，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟独觉菩提，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟独觉菩提，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟一切菩萨摩诃萨行，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟一切菩萨摩诃萨行，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，欲证无上正等菩提，当勤修学甚深般若波罗蜜多，不应思惟染著诸法。

“善现，若菩萨摩诃萨思惟诸佛无上正等菩提，则染著欲界、色、无色界；若染著欲界、色、无色界，不能具足修诸菩萨摩诃萨行证得无上正等菩提。若菩萨摩诃萨不思惟诸佛无上正等菩提，则不染著欲界、色、无色界；若不染著欲界、色、无色界，则能具足修诸菩萨摩诃萨行证得无上正等菩提。是故，善现，若菩萨摩诃萨欲修菩萨摩诃萨行，证得无上正等菩提，当勤修学甚深般若波罗蜜多，不应思惟染著诸法。”

具寿善现复白佛言：“世尊，若菩萨摩诃萨精勤修学甚深般若波罗蜜多，当于何住？”

佛言：“善现，若菩萨摩诃萨精勤修学甚深般若波罗蜜多，不应住色，亦不应住受、想、行、识。

“善现，若菩萨摩诃萨精勤修学甚深般若波罗蜜多，不应住眼处，亦不应住耳、鼻、舌、身、意处。

“善现，若菩萨摩诃萨精勤修学甚深般若波罗蜜多，不应住色处，亦不应住声、香、味、触、法处。

“善现，若菩萨摩诃萨精勤修学甚深般若波罗蜜多，不应住眼界，亦不应住耳、鼻、舌、身、意界。

“善现，若菩萨摩诃萨精勤修学甚深般若波罗蜜多，不应住色界，亦不应住声、香、味、触、法界。

“善现，若菩萨摩诃萨精勤修学甚深般若波罗蜜多，不应住眼识界，亦不应住耳、鼻、舌、身、意识界。

“善现，若菩萨摩诃萨精勤修学甚深般若波罗蜜多，不应住眼触，亦不应住耳、鼻、舌、身、意触。

“善现，若菩萨摩诃萨精勤修学甚深般若波罗蜜多，不应住眼触为缘所生诸受，亦不应住耳、鼻、舌、身、意触为缘所生诸受。

“善现，若菩萨摩诃萨精勤修学甚深般若波罗蜜多，不应住地界，亦不应住水、火、风、空、识界。

“善现，若菩萨摩诃萨精勤修学甚深般若波罗蜜多，不应住无明，亦不应住行、识、名色、六处、触、受、爱、取、有、生、老死愁叹苦忧恼。

“善现，若菩萨摩诃萨精勤修学甚深般若波罗蜜多，不应住布施波罗蜜多，亦不应住净戒、安忍、精进、静虑、般若波罗蜜多。

“善现，若菩萨摩诃萨精勤修学甚深般若波罗蜜多，不应住内空，亦不应住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空。

“善现，若菩萨摩诃萨精勤修学甚深般若波罗蜜多，不应住真如，亦不应住法界、法性、不虚妄性、不变异性、平等性、离生性、法定、法住、实际、虚空界、不思议界。

“善现，若菩萨摩诃萨精勤修学甚深般若波罗蜜多，不应住苦圣谛，亦不应住集、灭、道圣谛。

“善现，若菩萨摩诃萨精勤修学甚深般若波罗蜜多，不应住四静虑，亦不应住四无量、四无色定。

“善现，若菩萨摩诃萨精勤修学甚深般若波罗蜜多，不应住八解脱，亦不应住八胜处、九次第定、十遍处。

“善现，若菩萨摩诃萨精勤修学甚深般若波罗蜜多，不应住四念住，亦不应住四正断、四神足、五根、五力、七等觉支、八圣道支。

“善现，若菩萨摩诃萨精勤修学甚深般若波罗蜜多，不应住空解脱门，亦不应住无相、无愿解脱门。

“善现，若菩萨摩诃萨精勤修学甚深般若波罗蜜多，不应住五眼，亦不应住六神通。

“善现，若菩萨摩诃萨精勤修学甚深般若波罗蜜多，不应住佛十力，亦不应住四无所畏、四无碍解、大慈、大悲、大喜、大舍、十八佛不共法。

“善现，若菩萨摩诃萨精勤修学甚深般若波罗蜜多，不应住无忘失法，亦不应住恒住舍性。

“善现，若菩萨摩诃萨精勤修学甚深般若波罗蜜多，不应住一切智，亦不应住道相智、一切相智。

“善现，若菩萨摩诃萨精勤修学甚深般若波罗蜜多，不应住一切陀罗尼门，亦不应住一切三摩地门。

“善现，若菩萨摩诃萨精勤修学甚深般若波罗蜜多，不应住预流果，亦不应住一来、不还、阿罗汉果。

“善现，若菩萨摩诃萨精勤修学甚深般若波罗蜜多，不应住独觉菩提。

“善现，若菩萨摩诃萨精勤修学甚深般若波罗蜜多，不应住一切菩萨摩诃萨行。

“善现，若菩萨摩诃萨精勤修学甚深般若波罗蜜多，不应住诸佛无上正等菩提。”

具寿善现复白佛言：“世尊，何缘菩萨摩诃萨精勤修学甚深般若波罗蜜多，不应住色，亦不应住受、想、行、识？

“世尊，何缘菩萨摩诃萨精勤修学甚深般若波罗蜜多，不应住眼处，亦不应住耳、鼻、舌、身、意处？

“世尊，何缘菩萨摩诃萨精勤修学甚深般若波罗蜜多，不应住色处，亦不应住声、香、味、触、法处？

“世尊，何缘菩萨摩诃萨精勤修学甚深般若波罗蜜多，不应住眼界，亦不应住耳、鼻、舌、身、意界？

“世尊，何缘菩萨摩诃萨精勤修学甚深般若波罗蜜多，不应住色界，亦不应住声、香、味、触、法界？

“世尊，何缘菩萨摩诃萨精勤修学甚深般若波罗蜜多，不应住眼识界，亦不应住耳、鼻、舌、身、意识界？

“世尊，何缘菩萨摩诃萨精勤修学甚深般若波罗蜜多，不应住眼触，亦不应住耳、鼻、舌、身、意触？

“世尊，何缘菩萨摩诃萨精勤修学甚深般若波罗蜜多，不应住眼触为缘所生诸受，亦不应住耳、鼻、舌、身、意触为缘所生诸受？

“世尊，何缘菩萨摩诃萨精勤修学甚深般若波罗蜜多，不应住地界，亦不应住水、火、风、空、识界？

“世尊，何缘菩萨摩诃萨精勤修学甚深般若波罗蜜多，不应住无明，亦不应住行、识、名色、六处、触、受、爱、取、有、生、老死愁叹苦忧恼？

“世尊，何缘菩萨摩诃萨精勤修学甚深般若波罗蜜多，不应住布施波罗蜜多，亦不应住净戒、安忍、精进、静虑、般若波罗蜜多？

“世尊，何缘菩萨摩诃萨精勤修学甚深般若波罗蜜多，不应住内空，亦不应住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空？

“世尊，何缘菩萨摩诃萨精勤修学甚深般若波罗蜜多，不应住真如，亦不应住法界、法性、不虚妄性、不变异性、平等性、离生性、法定、法住、实际、虚空界、不思议界？

“世尊，何缘菩萨摩诃萨精勤修学甚深般若波罗蜜多，不应住苦圣谛，亦不应住集、灭、道圣谛？

“世尊，何缘菩萨摩诃萨精勤修学甚深般若波罗蜜多，不应住四静虑，亦不应住四无量、四无色定？

“世尊，何缘菩萨摩诃萨精勤修学甚深般若波罗蜜多，不应住八解脱，亦不应住八胜处、九次第定、十遍处？

“世尊，何缘菩萨摩诃萨精勤修学甚深般若波罗蜜多，不应住四念住，亦不应住四正断、四神足、五根、五力、七等觉支、八圣道支？

“世尊，何缘菩萨摩诃萨精勤修学甚深般若波罗蜜多，不应住空解脱门，亦不应住无相、无愿解脱门？

“世尊，何缘菩萨摩诃萨精勤修学甚深般若波罗蜜多，不应住五眼，亦不应住六神通？

“世尊，何缘菩萨摩诃萨精勤修学甚深般若波罗蜜多，不应住佛十力，亦不应住四无所畏、四无碍解、大慈、大悲、大喜、大舍、十八佛不共法？

“世尊，何缘菩萨摩诃萨精勤修学甚深般若波罗蜜多，不应住无忘失法，亦不应住恒住舍性？

“世尊，何缘菩萨摩诃萨精勤修学甚深般若波罗蜜多，不应住一切智，亦不应住道相智、一切相智？

“世尊，何缘菩萨摩诃萨精勤修学甚深般若波罗蜜多，不应住一切陀罗尼门，亦不应住一切三摩地门？

“世尊，何缘菩萨摩诃萨精勤修学甚深般若波罗蜜多，不应住预流果，亦不应住一来、不还、阿罗汉果？

“世尊，何缘菩萨摩诃萨精勤修学甚深般若波罗蜜多，不应住独觉菩提？

“世尊，何缘菩萨摩诃萨精勤修学甚深般若波罗蜜多，不应住一切菩萨摩诃萨行？

“世尊，何缘菩萨摩诃萨精勤修学甚深般若波罗蜜多，不应住诸佛无上正等菩提？”

佛言：“善现，若菩萨摩诃萨精勤修学甚深般若波罗蜜多，于一切法无执著故，不应住色，亦不应住受、想、行、识；不应住眼处，亦不应住耳、鼻、舌、身、意处；不应住色处，亦不应住声、香、味、触、法处；不应住眼界，亦不应住耳、鼻、舌、身、意界；不应住色界，亦不应住声、香、味、触、法界；不应住眼识界，亦不应住耳、鼻、舌、身、意识界；不应住眼触，亦不应住耳、鼻、舌、身、意触；不应住眼触为缘所生诸受，亦不应住耳、鼻、舌、身、意触为缘所生诸受；不应住地界，亦不应住水、火、风、空、识界；不应住无明，亦不应住行、识、名色、六处、触、受、爱、取、有、生、老死愁叹苦忧恼；不应住布施波罗蜜多，亦不应住净戒、安忍、精进、静虑、般若波罗蜜多；不应住内空，亦不应住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；不应住真如，亦不应住法界、法性、不虚妄性、不变异性、平等性、离生性、法定、法住、实际、虚空界、不思议界；不应住苦圣谛，亦不应住集、灭、道圣谛；不应住四静虑，亦不应住四无量、四无色定；不应住八解脱，亦不应住八胜处、九次第定、十遍处；不应住四念住，亦不应住四正断、四神足、五根、五力、七等觉支、八圣道支；不应住空解脱门，亦不应住无相、无愿解脱门；不应住五眼，亦不应住六神通；不应住佛十力，亦不应住四无所畏、四无碍解、大慈、大悲、大喜、大舍、十八佛不共法；不应住无忘失法，亦不应住恒住舍性；不应住一切智，亦不应住道相智、一切相智；不应住一切陀罗尼门，亦不应住一切三摩地门；不应住预流果，亦不应住一来、不还、阿罗汉果；不应住独觉菩提；不应住一切菩萨摩诃萨行；不应住诸佛无上正等菩提。何以故？善现，是菩萨摩诃萨不见有法可于其中而起执著及安住故。善现，如是菩萨摩诃萨以无执著及无安住而为方便，行深般若波罗蜜多。

“复次，善现，若菩萨摩诃萨作如是念：‘若能如是无所执著、无所安住，行深般若波罗蜜多，是行般若波罗蜜多。若能如是无所执著、无所安住，修深般若波罗蜜多，是修般若波罗蜜多。我应如是行深般若波罗蜜多，我应如是修深般若波罗蜜多。’善现，是菩萨摩诃萨由如是念取相执著，远离般若波罗蜜多。若远离般若波罗蜜多，则远离静虑、精进、安忍、净戒、布施波罗蜜多，亦远离内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦远离真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦远离苦圣谛、集、灭、道圣谛，亦远离四静虑、四无量、四无色定，亦远离八解脱、八胜处、九次第定、十遍处，亦远离四念住、四正断、四神足、五根、五力、七等觉支、八圣道支，亦远离空解脱门、无相、无愿解脱门，亦远离五眼、六神通，亦远离佛十力、四无所畏、四无碍解、大慈、大悲、大喜、大舍、十八佛不共法，亦远离无忘失法、恒住舍性，亦远离一切智、道相智、一切相智，亦远离一切陀罗尼门、一切三摩地门，亦远离一切菩萨摩诃萨行，亦远离诸佛无上正等菩提。何以故？善现，甚深般若波罗蜜多，于一切法无所执著，非深般若波罗蜜多有执著性。所以者何？善现，甚深般若波罗蜜多都无自性可于诸法有所执著。是故，善现，诸菩萨摩诃萨修行般若波罗蜜多，于一切法及深般若波罗蜜多皆无执著。

“复次，善现，若菩萨摩诃萨修行般若波罗蜜多时起如是想：‘此是般若波罗蜜多，我行般若波罗蜜多，则是遍行诸法实相。’善现，是菩萨摩诃萨由起此想，便退般若波罗蜜多。若退般若波罗蜜多，则退静虑、精进、安忍、净戒、布施波罗蜜多，亦退内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦退真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦退苦圣谛、集、灭、道圣谛，亦退四静虑、四无量、四无色定，亦退八解脱、八胜处、九次第定、十遍处，亦退四念住、四正断、四神足、五根、五力、七等觉支、八圣道支，亦退空解脱门、无相、无愿解脱门，亦退五眼、六神通，亦退佛十力、四无所畏、四无碍解、大慈、大悲、大喜、大舍、十八佛不共法，亦退无忘失法、恒住舍性，亦退一切智、道相智、一切相智，亦退一切陀罗尼门、一切三摩地门，亦退一切菩萨摩诃萨行，亦退诸佛无上正等菩提。何以故？善现，甚深般若波罗蜜多是一切种白法根本，若退般若波罗蜜多，则为退失一切白法。

## 大般若波罗蜜多经卷第三百五十四

### 初分多问不二品第六十一之四

“复次，善现，若菩萨摩诃萨作如是念：‘甚深般若波罗蜜多，遍能摄受布施、净戒、安忍、精进、静虑、般若波罗蜜多，亦遍摄受内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦遍摄受真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦遍摄受苦圣谛、集、灭、道圣谛，亦遍摄受四静虑、四无量、四无色定，亦遍摄受八解脱、八胜处、九次第定、十遍处，亦遍摄受四念住、四正断、四神足、五根、五力、七等觉支、八圣道支，亦遍摄受空解脱门、无相、无愿解脱门，亦遍摄受五眼、六神通，亦遍摄受佛十力、四无所畏、四无碍解、大慈、大悲、大喜、大舍、十八佛不共法，亦遍摄受无忘失法、恒住舍性，亦遍摄受一切智、道相智、一切相智，亦遍摄受一切陀罗尼门、一切三摩地门，亦遍摄受一切菩萨摩诃萨行，亦遍摄受诸佛无上正等菩提。’善现，是菩萨摩诃萨若作是念，则退失般若波罗蜜多。若退失般若波罗蜜多，则不能摄受布施、净戒、安忍、精进、静虑、般若波罗蜜多，亦不能摄受内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦不能摄受真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦不能摄受苦圣谛、集、灭、道圣谛，亦不能摄受四静虑、四无量、四无色定，亦不能摄受八解脱、八胜处、九次第定、十遍处，亦不能摄受四念住、四正断、四神足、五根、五力、七等觉支、八圣道支，亦不能摄受空解脱门、无相、无愿解脱门，亦不能摄受五眼、六神通，亦不能摄受佛十力、四无所畏、四无碍解、大慈、大悲、大喜、大舍、十八佛不共法，亦不能摄受无忘失法、恒住舍性，亦不能摄受一切智、道相智、一切相智，亦不能摄受一切陀罗尼门、一切三摩地门，亦不能摄受一切菩萨摩诃萨行，亦不能摄受诸佛无上正等菩提。何以故？善现，非离般若波罗蜜多，能遍摄受殊胜善法，及证无上正等菩提。

“复次，善现，若菩萨摩诃萨作如是念：‘安住般若波罗蜜多，便于无上正等菩提定得受记。’善现，是菩萨摩诃萨若作是念，则为退失甚深般若波罗蜜多；若退失般若波罗蜜多，则于无上正等菩提不得受记。何以故？善现，非离般若波罗蜜多，可于无上正等菩提而得受记。

“复次，善现，若菩萨摩诃萨作如是念：‘安住般若波罗蜜多，则遍引发布施、净戒、安忍、精进、静虑、般若波罗蜜多，亦遍安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦遍安住真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦遍安住苦圣谛、集、灭、道圣谛，亦遍引发四静虑、四无量、四无色定，亦遍引发八解脱、八胜处、九次第定、十遍处，亦遍引发四念住、四正断、四神足、五根、五力、七等觉支、八圣道支，亦遍引发空解脱门、无相、无愿解脱门，亦遍引发五眼、六神通，亦遍引发佛十力、四无所畏、四无碍解、十八佛不共法，亦遍引发无忘失法、恒住舍性，亦遍引发一切陀罗尼门、一切三摩地门，亦遍引发一切智、道相智、一切相智，亦遍引发大慈、大悲、大喜、大舍。’善现，是菩萨摩诃萨若作是念，则退失般若波罗蜜多。若退失般若波罗蜜多，则不能引发布施、净戒、安忍、精进、静虑、般若波罗蜜多，亦不能安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦不能安住真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦不能安住苦圣谛、集、灭、道圣谛，亦不能引发四静虑、四无量、四无色定，亦不能引发八解脱、八胜处、九次第定、十遍处，亦不能引发四念住、四正断、四神足、五根、五力、七等觉支、八圣道支，亦不能引发空解脱门、无相、无愿解脱门，亦不能引发五眼、六神通，亦不能引发佛十力、四无所畏、四无碍解、十八佛不共法，亦不能引发无忘失法、恒住舍性，亦不能引发一切陀罗尼门、一切三摩地门，亦不能引发一切智、道相智、一切相智，亦不能引发大慈、大悲、大喜、大舍。何以故？善现，非离般若波罗蜜多，而能引发安住善法。

“复次，善现，若菩萨摩诃萨作如是念：‘佛知诸法无摄受相，自证无上正等菩提；得菩提已，为诸有情宣说开示诸法实相。’善现，是菩萨摩诃萨若作是念，则为退失甚深般若波罗蜜多。何以故？善现，如来于法无知、无觉、无说、无示。所以者何？诸法实性不可知觉、不可施设，云何得有知、觉、说、示一切法者？若言实有知、觉、说、示一切法者，无有是处。”

尔时，具寿善现白佛言：“世尊，云何菩萨摩诃萨修行般若波罗蜜多，远离如是种种过失？”

佛言：“善现，若菩萨摩诃萨修行般若波罗蜜多，作如是念：‘诸法无所有、不可取，若法无所有、不可取，则无有能现等觉者，亦无有能宣说开示。’若如是行，是行般若波罗蜜多，离诸过失。若菩萨摩诃萨著无所有、不可取法，则离般若波罗蜜多。何以故？善现，甚深般若波罗蜜多，于一切法无所执著、无所摄受；若于诸法有所执著、有所摄受，则离般若波罗蜜多。”

时，具寿善现白佛言：“世尊，般若波罗蜜多于般若波罗蜜多，为远离、为不远离？静虑、精进、安忍、净戒、布施波罗蜜多于静虑乃至布施波罗蜜多，为远离、为不远离？

“世尊，内空于内空，为远离、为不远离？外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空于外空乃至无性自性空，为远离、为不远离？

“世尊，真如于真如，为远离、为不远离？法界、法性、不虚妄性、不变异性、平等性、离生性、法定、法住、实际、虚空界、不思议界于法界乃至不思议界，为远离、为不远离？

“世尊，苦圣谛于苦圣谛，为远离、为不远离？集、灭、道圣谛于集、灭、道圣谛，为远离、为不远离？

“世尊，四静虑于四静虑，为远离、为不远离？四无量、四无色定于四无量、四无色定，为远离、为不远离？

“世尊，八解脱于八解脱，为远离、为不远离？八胜处、九次第定、十遍处于八胜处、九次第定、十遍处，为远离、为不远离？

“世尊，四念住于四念住，为远离、为不远离？四正断、四神足、五根、五力、七等觉支、八圣道支于四正断乃至八圣道支，为远离、为不远离？

“世尊，空解脱门于空解脱门，为远离、为不远离？无相、无愿解脱门于无相、无愿解脱门，为远离、为不远离？

“世尊，五眼于五眼，为远离、为不远离？六神通于六神通，为远离、为不远离？

“世尊，佛十力于佛十力，为远离、为不远离？四无所畏、四无碍解、大慈、大悲、大喜、大舍、十八佛不共法于四无所畏乃至十八佛不共法，为远离、为不远离？

“世尊，无忘失法于无忘失法，为远离、为不远离？恒住舍性于恒住舍性，为远离、为不远离？

“世尊，一切陀罗尼门于一切陀罗尼门，为远离、为不远离？一切三摩地门于一切三摩地门，为远离、为不远离？

“世尊，一切智于一切智，为远离、为不远离？道相智、一切相智于道相智、一切相智，为远离、为不远离？

“世尊，若般若波罗蜜多于般若波罗蜜多，设远离、设不远离，云何菩萨摩诃萨能无执著引发般若波罗蜜多？

“世尊，若静虑、精进、安忍、净戒、布施波罗蜜多于静虑乃至布施波罗蜜多，设远离、设不远离，云何菩萨摩诃萨能无执著引发静虑乃至布施波罗蜜多？

“世尊，若内空于内空，设远离、设不远离，云何菩萨摩诃萨能无执著安住内空？

“世尊，若外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空于外空乃至无性自性空，设远离、设不远离，云何菩萨摩诃萨能无执著安住外空乃至无性自性空？

“世尊，若真如于真如，设远离、设不远离，云何菩萨摩诃萨能无执著安住真如？

“世尊，若法界、法性、不虚妄性、不变异性、平等性、离生性、法定、法住、实际、虚空界、不思议界于法界乃至不思议界，设远离、设不远离，云何菩萨摩诃萨能无执著安住法界乃至不思议界？

“世尊，若苦圣谛于苦圣谛，设远离、设不远离，云何菩萨摩诃萨能无执著安住苦圣谛？

“世尊，若集、灭、道圣谛于集、灭、道圣谛，设远离、设不远离，云何菩萨摩诃萨能无执著安住集、灭、道圣谛？

“世尊，若四静虑于四静虑，设远离、设不远离，云何菩萨摩诃萨能无执著引发四静虑？

“世尊，若四无量、四无色定于四无量、四无色定，设远离、设不远离，云何菩萨摩诃萨能无执著引发四无量、四无色定？

“世尊，若八解脱于八解脱，设远离、设不远离，云何菩萨摩诃萨能无执著引发八解脱？

“世尊，若八胜处、九次第定、十遍处于八胜处、九次第定、十遍处，设远离、设不远离，云何菩萨摩诃萨能无执著引发八胜处、九次第定、十遍处？

“世尊，若四念住于四念住，设远离、设不远离，云何菩萨摩诃萨能无执著引发四念住？

“世尊，若四正断、四神足、五根、五力、七等觉支、八圣道支于四正断乃至八圣道支，设远离、设不远离，云何菩萨摩诃萨能无执著引发四正断乃至八圣道支？

“世尊，若空解脱门于空解脱门，设远离、设不远离，云何菩萨摩诃萨能无执著引发空解脱门？

“世尊，若无相、无愿解脱门于无相、无愿解脱门，设远离、设不远离，云何菩萨摩诃萨能无执著引发无相、无愿解脱门？

“世尊，若五眼于五眼，设远离、设不远离，云何菩萨摩诃萨能无执著引发五眼？

“世尊，若六神通于六神通，设远离、设不远离，云何菩萨摩诃萨能无执著引发六神通？

“世尊，若佛十力于佛十力，设远离、设不远离，云何菩萨摩诃萨能无执著引发佛十力？

“世尊，若四无所畏、四无碍解、大慈、大悲、大喜、大舍、十八佛不共法于四无所畏乃至十八佛不共法，设远离、设不远离，云何菩萨摩诃萨能无执著引发四无所畏乃至十八佛不共法？

“世尊，若无忘失法于无忘失法，设远离、设不远离，云何菩萨摩诃萨能无执著引发无忘失法？

“世尊，若恒住舍性于恒住舍性，设远离、设不远离，云何菩萨摩诃萨能无执著引发恒住舍性？

“世尊，若一切陀罗尼门于一切陀罗尼门，设远离、设不远离，云何菩萨摩诃萨能无执著引发一切陀罗尼门？

“世尊，若一切三摩地门于一切三摩地门，设远离、设不远离，云何菩萨摩诃萨能无执著引发一切三摩地门？

“世尊，若一切智于一切智，设远离、设不远离，云何菩萨摩诃萨能无执著引发一切智？

“世尊，若道相智、一切相智于道相智、一切相智，设远离、设不远离，云何菩萨摩诃萨能无执著引发道相智、一切相智？”

佛言：“善现，般若波罗蜜多于般若波罗蜜多，非远离、非不远离，是故菩萨摩诃萨能无执著引发般若波罗蜜多。

“善现，静虑、精进、安忍、净戒、布施波罗蜜多于静虑乃至布施波罗蜜多，非远离、非不远离，是故菩萨摩诃萨能无执著引发静虑乃至布施波罗蜜多。

“善现，内空于内空，非远离、非不远离，是故菩萨摩诃萨能无执著安住内空。

“善现，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空于外空乃至无性自性空，非远离、非不远离，是故菩萨摩诃萨能无执著安住外空乃至无性自性空。

“善现，真如于真如，非远离、非不远离，是故菩萨摩诃萨能无执著安住真如。

“善现，法界、法性、不虚妄性、不变异性、平等性、离生性、法定、法住、实际、虚空界、不思议界于法界乃至不思议界，非远离、非不远离，是故菩萨摩诃萨能无执著安住法界乃至不思议界。

“善现，苦圣谛于苦圣谛，非远离、非不远离，是故菩萨摩诃萨能无执著安住苦圣谛。

“善现，集、灭、道圣谛于集、灭、道圣谛，非远离、非不远离，是故菩萨摩诃萨能无执著安住集、灭、道圣谛。

“善现，四静虑于四静虑，非远离、非不远离，是故菩萨摩诃萨能无执著引发四静虑。

“善现，四无量、四无色定于四无量、四无色定，非远离、非不远离，是故菩萨摩诃萨能无执著引发四无量、四无色定。

“善现，八解脱于八解脱，非远离、非不远离，是故菩萨摩诃萨能无执著引发八解脱。

“善现，八胜处、九次第定、十遍处于八胜处、九次第定、十遍处，非远离、非不远离，是故菩萨摩诃萨能无执著引发八胜处、九次第定、十遍处。

“善现，四念住于四念住，非远离、非不远离，是故菩萨摩诃萨能无执著引发四念住。

“善现，四正断、四神足、五根、五力、七等觉支、八圣道支于四正断乃至八圣道支，非远离、非不远离，是故菩萨摩诃萨能无执著引发四正断乃至八圣道支。

“善现，空解脱门于空解脱门，非远离、非不远离，是故菩萨摩诃萨能无执著引发空解脱门。

“善现，无相、无愿解脱门于无相、无愿解脱门，非远离、非不远离，是故菩萨摩诃萨能无执著引发无相、无愿解脱门。

“善现，五眼于五眼，非远离、非不远离，是故菩萨摩诃萨能无执著引发五眼。

“善现，六神通于六神通，非远离、非不远离，是故菩萨摩诃萨能无执著引发六神通。

“善现，佛十力于佛十力，非远离、非不远离，是故菩萨摩诃萨能无执著引发佛十力。

“善现，四无所畏、四无碍解、大慈、大悲、大喜、大舍、十八佛不共法于四无所畏乃至十八佛不共法，非远离、非不远离，是故菩萨摩诃萨能无执著引发四无所畏乃至十八佛不共法。

“善现，无忘失法于无忘失法，非远离、非不远离，是故菩萨摩诃萨能无执著引发无忘失法。

“善现，恒住舍性于恒住舍性，非远离、非不远离，是故菩萨摩诃萨能无执著引发恒住舍性。

“善现，一切陀罗尼门于一切陀罗尼门，非远离、非不远离，是故菩萨摩诃萨能无执著引发一切陀罗尼门。

“善现，一切三摩地门于一切三摩地门，非远离、非不远离，是故菩萨摩诃萨能无执著引发一切三摩地门。

“善现，一切智于一切智，非远离、非不远离，是故菩萨摩诃萨能无执著引发一切智。

“善现，道相智、一切相智于道相智、一切相智，非远离、非不远离，是故菩萨摩诃萨能无执著引发道相智、一切相智。

“何以故？善现，非即自性、非离自性而能安住引发自性。

“复次，善现，菩萨摩诃萨行深般若波罗蜜多时，不执著色，谓此是色，此色属彼；亦不执著受、想、行、识，谓此是受、想、行、识，此受、想、行、识属彼。

“善现，菩萨摩诃萨行深般若波罗蜜多时，不执著眼处，谓此是眼处，此眼处属彼；亦不执著耳、鼻、舌、身、意处，谓此是耳、鼻、舌、身、意处，此耳、鼻、舌、身、意处属彼。

“善现，菩萨摩诃萨行深般若波罗蜜多时，不执著色处，谓此是色处，此色处属彼；亦不执著声、香、味、触、法处，谓此是声、香、味、触、法处，此声、香、味、触、法处属彼。

“善现，菩萨摩诃萨行深般若波罗蜜多时，不执著眼界，谓此是眼界，此眼界属彼；亦不执著耳、鼻、舌、身、意界，谓此是耳、鼻、舌、身、意界，此耳、鼻、舌、身、意界属彼。

“善现，菩萨摩诃萨行深般若波罗蜜多时，不执著色界，谓此是色界，此色界属彼；亦不执著声、香、味、触、法界，谓此是声、香、味、触、法界，此声、香、味、触、法界属彼。

“善现，菩萨摩诃萨行深般若波罗蜜多时，不执著眼识界，谓此是眼识界，此眼识界属彼；亦不执著耳、鼻、舌、身、意识界，谓此是耳、鼻、舌、身、意识界，此耳、鼻、舌、身、意识界属彼。

“善现，菩萨摩诃萨行深般若波罗蜜多时，不执著眼触，谓此是眼触，此眼触属彼；亦不执著耳、鼻、舌、身、意触，谓此是耳、鼻、舌、身、意触，此耳、鼻、舌、身、意触属彼。

“善现，菩萨摩诃萨行深般若波罗蜜多时，不执著眼触为缘所生诸受，谓此是眼触为缘所生诸受，此眼触为缘所生诸受属彼；亦不执著耳、鼻、舌、身、意触为缘所生诸受，谓此是耳、鼻、舌、身、意触为缘所生诸受，此耳、鼻、舌、身、意触为缘所生诸受属彼。

“善现，菩萨摩诃萨行深般若波罗蜜多时，不执著地界，谓此是地界，此地界属彼；亦不执著水、火、风、空、识界，谓此是水、火、风、空、识界，此水、火、风、空、识界属彼。

“善现，菩萨摩诃萨行深般若波罗蜜多时，不执著无明，谓此是无明，此无明属彼；亦不执著行、识、名色、六处、触、受、爱、取、有、生、老死愁叹苦忧恼，谓此是行乃至老死愁叹苦忧恼，此行乃至老死愁叹苦忧恼属彼。

“善现，菩萨摩诃萨行深般若波罗蜜多时，不执著布施波罗蜜多，谓此是布施波罗蜜多，此布施波罗蜜多属彼；亦不执著净戒、安忍、精进、静虑、般若波罗蜜多，谓此是净戒乃至般若波罗蜜多，此净戒乃至般若波罗蜜多属彼。

“善现，菩萨摩诃萨行深般若波罗蜜多时，不执著内空，谓此是内空，此内空属彼；亦不执著外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，谓此是外空乃至无性自性空，此外空乃至无性自性空属彼。

“善现，菩萨摩诃萨行深般若波罗蜜多时，不执著真如，谓此是真如，此真如属彼；亦不执著法界、法性、不虚妄性、不变异性、平等性、离生性、法定、法住、实际、虚空界、不思议界，谓此是法界乃至不思议界，此法界乃至不思议界属彼。

“善现，菩萨摩诃萨行深般若波罗蜜多时，不执著苦圣谛，谓此是苦圣谛，此苦圣谛属彼；亦不执著集、灭、道圣谛，谓此是集、灭、道圣谛，此集、灭、道圣谛属彼。

“善现，菩萨摩诃萨行深般若波罗蜜多时，不执著四静虑，谓此是四静虑，此四静虑属彼；亦不执著四无量、四无色定，谓此是四无量、四无色定，此四无量、四无色定属彼。

“善现，菩萨摩诃萨行深般若波罗蜜多时，不执著八解脱，谓此是八解脱，此八解脱属彼；亦不执著八胜处、九次第定、十遍处，谓此是八胜处、九次第定、十遍处，此八胜处、九次第定、十遍处属彼。

“善现，菩萨摩诃萨行深般若波罗蜜多时，不执著四念住，谓此是四念住，此四念住属彼；亦不执著四正断、四神足、五根、五力、七等觉支、八圣道支，谓此是四正断乃至八圣道支，此四正断乃至八圣道支属彼。

“善现，菩萨摩诃萨行深般若波罗蜜多时，不执著空解脱门，谓此是空解脱门，此空解脱门属彼；亦不执著无相、无愿解脱门，谓此是无相、无愿解脱门，此无相、无愿解脱门属彼。

“善现，菩萨摩诃萨行深般若波罗蜜多时，不执著五眼，谓此是五眼，此五眼属彼；亦不执著六神通，谓此是六神通，此六神通属彼。

“善现，菩萨摩诃萨行深般若波罗蜜多时，不执著佛十力，谓此是佛十力，此佛十力属彼；亦不执著四无所畏、四无碍解、大慈、大悲、大喜、大舍、十八佛不共法，谓此是四无所畏乃至十八佛不共法，此四无所畏乃至十八佛不共法属彼。

“善现，菩萨摩诃萨行深般若波罗蜜多时，不执著无忘失法，谓此是无忘失法，此无忘失法属彼；亦不执著恒住舍性，谓此是恒住舍性，此恒住舍性属彼。

“善现，菩萨摩诃萨行深般若波罗蜜多时，不执著一切智，谓此是一切智，此一切智属彼；亦不执著道相智、一切相智，谓此是道相智、一切相智，此道相智、一切相智属彼。

“善现，菩萨摩诃萨行深般若波罗蜜多时，不执著一切陀罗尼门，谓此是一切陀罗尼门，此一切陀罗尼门属彼；亦不执著一切三摩地门，谓此是一切三摩地门，此一切三摩地门属彼。

“善现，菩萨摩诃萨行深般若波罗蜜多时，不执著预流果，谓此是预流果，此预流果属彼；亦不执著一来、不还、阿罗汉果，谓此是一来、不还、阿罗汉果，此一来、不还、阿罗汉果属彼。

“善现，菩萨摩诃萨行深般若波罗蜜多时，不执著独觉菩提，谓此是独觉菩提，此独觉菩提属彼。

“善现，菩萨摩诃萨行深般若波罗蜜多时，不执著一切菩萨摩诃萨行，谓此是一切菩萨摩诃萨行，此一切菩萨摩诃萨行属彼。

“善现，菩萨摩诃萨行深般若波罗蜜多时，不执著诸佛无上正等菩提，谓此是诸佛无上正等菩提，此诸佛无上正等菩提属彼。

“善现，是菩萨摩诃萨于如是一切法无执著故，便能引发般若波罗蜜多，亦能引发静虑、精进、安忍、净戒、布施波罗蜜多。

“善现，是菩萨摩诃萨于如是一切法无执著故，便能安住内空，亦能安住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空。

“善现，是菩萨摩诃萨于如是一切法无执著故，便能安住真如，亦能安住法界、法性、不虚妄性、不变异性、平等性、离生性、法定、法住、实际、虚空界、不思议界。

“善现，是菩萨摩诃萨于如是一切法无执著故，便能安住苦圣谛，亦能安住集、灭、道圣谛。

“善现，是菩萨摩诃萨于如是一切法无执著故，便能引发四静虑，亦能引发四无量、四无色定。

“善现，是菩萨摩诃萨于如是一切法无执著故，便能引发八解脱，亦能引发八胜处、九次第定、十遍处。

“善现，是菩萨摩诃萨于如是一切法无执著故，便能引发四念住，亦能引发四正断、四神足、五根、五力、七等觉支、八圣道支。

“善现，是菩萨摩诃萨于如是一切法无执著故，便能引发空解脱门，亦能引发无相、无愿解脱门。

“善现，是菩萨摩诃萨于如是一切法无执著故，便能引发五眼，亦能引发六神通。

“善现，是菩萨摩诃萨于如是一切法无执著故，便能引发佛十力，亦能引发四无所畏、四无碍解、大慈、大悲、大喜、大舍、十八佛不共法。

“善现，是菩萨摩诃萨于如是一切法无执著故，便能引发无忘失法，亦能引发恒住舍性。

“善现，是菩萨摩诃萨于如是一切法无执著故，便能引发一切陀罗尼门，亦能引发一切三摩地门。

“善现，是菩萨摩诃萨于如是一切法无执著故，便能引发一切智，亦能引发道相智、一切相智。

“何以故？善现，菩萨摩诃萨行深般若波罗蜜多时，于诸法中有所执著，谓此是法、此法属彼，则不能随意引发安住殊胜功德。

“复次，善现，菩萨摩诃萨行深般若波罗蜜多时，不观色若常若无常、若乐若苦、若我若无我、若净若不净、若寂静若不寂静、若远离若不远离，亦不观受、想、行、识若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观眼处若常若无常、若乐若苦、若我若无我、若净若不净、若寂静若不寂静、若远离若不远离，亦不观耳、鼻、舌、身、意处若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观色处若常若无常、若乐若苦、若我若无我、若净若不净、若寂静若不寂静、若远离若不远离，亦不观声、香、味、触、法处若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观眼界若常若无常、若乐若苦、若我若无我、若净若不净、若寂静若不寂静、若远离若不远离，亦不观耳、鼻、舌、身、意界若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观色界若常若无常、若乐若苦、若我若无我、若净若不净、若寂静若不寂静、若远离若不远离，亦不观声、香、味、触、法界若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观眼识界若常若无常、若乐若苦、若我若无我、若净若不净、若寂静若不寂静、若远离若不远离，亦不观耳、鼻、舌、身、意识界若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观眼触若常若无常、若乐若苦、若我若无我、若净若不净、若寂静若不寂静、若远离若不远离，亦不观耳、鼻、舌、身、意触若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观眼触为缘所生诸受若常若无常、若乐若苦、若我若无我、若净若不净、若寂静若不寂静、若远离若不远离，亦不观耳、鼻、舌、身、意触为缘所生诸受若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观地界若常若无常、若乐若苦、若我若无我、若净若不净、若寂静若不寂静、若远离若不远离，亦不观水、火、风、空、识界若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观无明若常若无常、若乐若苦、若我若无我、若净若不净、若寂静若不寂静、若远离若不远离，亦不观行、识、名色、六处、触、受、爱、取、有、生、老死愁叹苦忧恼若常若无常、若乐若苦、若我若无我、若净若不净、若寂静若不寂静、若远离若不远离。

## 大般若波罗蜜多经卷第三百五十五

### 初分多问不二品第六十一之五

“善现，菩萨摩诃萨行深般若波罗蜜多时，不观布施波罗蜜多若常若无常、若乐若苦、若我若无我、若净若不净、若寂静若不寂静、若远离若不远离，亦不观净戒、安忍、精进、静虑、般若波罗蜜多若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观内空若常若无常、若乐若苦、若我若无我、若净若不净、若寂静若不寂静、若远离若不远离，亦不观外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观真如若常若无常、若乐若苦、若我若无我、若净若不净、若寂静若不寂静、若远离若不远离，亦不观法界、法性、不虚妄性、不变异性、平等性、离生性、法定、法住、实际、虚空界、不思议界若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观苦圣谛若常若无常、若乐若苦、若我若无我、若净若不净、若寂静若不寂静、若远离若不远离，亦不观集、灭、道圣谛若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观四静虑若常若无常、若乐若苦、若我若无我、若净若不净、若寂静若不寂静、若远离若不远离，亦不观四无量、四无色定若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观八解脱若常若无常、若乐若苦、若我若无我、若净若不净、若寂静若不寂静、若远离若不远离，亦不观八胜处、九次第定、十遍处若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观四念住若常若无常、若乐若苦、若我若无我、若净若不净、若寂静若不寂静、若远离若不远离，亦不观四正断、四神足、五根、五力、七等觉支、八圣道支若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观空解脱门若常若无常、若乐若苦、若我若无我、若净若不净、若寂静若不寂静、若远离若不远离，亦不观无相、无愿解脱门若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观五眼若常若无常、若乐若苦、若我若无我、若净若不净、若寂静若不寂静、若远离若不远离，亦不观六神通若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观佛十力若常若无常、若乐若苦、若我若无我、若净若不净、若寂静若不寂静、若远离若不远离，亦不观四无所畏、四无碍解、大慈、大悲、大喜、大舍、十八佛不共法若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观无忘失法若常若无常、若乐若苦、若我若无我、若净若不净、若寂静若不寂静、若远离若不远离，亦不观恒住舍性若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观一切智若常若无常、若乐若苦、若我若无我、若净若不净、若寂静若不寂静、若远离若不远离，亦不观道相智、一切相智若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观一切陀罗尼门若常若无常、若乐若苦、若我若无我、若净若不净、若寂静若不寂静、若远离若不远离，亦不观一切三摩地门若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观预流果若常若无常、若乐若苦、若我若无我、若净若不净、若寂静若不寂静、若远离若不远离，亦不观一来、不还、阿罗汉果若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观独觉菩提若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观一切菩萨摩诃萨行若常若无常、若乐若苦、若我若无我、若净若不净、若寂静若不寂静、若远离若不远离。

“善现，菩萨摩诃萨行深般若波罗蜜多时，不观诸佛无上正等菩提若常若无常、若乐若苦、若我若无我、若净若不净、若寂静若不寂静、若远离若不远离。

“善现，是菩萨摩诃萨于如是一切法不观察故，便能引发般若波罗蜜多，亦能引发静虑、精进、安忍、净戒、布施波罗蜜多。

“善现，是菩萨摩诃萨于如是一切法不观察故，便能安住内空，亦能安住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空。

“善现，是菩萨摩诃萨于如是一切法不观察故，便能安住真如，亦能安住法界、法性、不虚妄性、不变异性、平等性、离生性、法定、法住、实际、虚空界、不思议界。

“善现，是菩萨摩诃萨于如是一切法不观察故，便能安住苦圣谛，亦能安住集、灭、道圣谛。

“善现，是菩萨摩诃萨于如是一切法不观察故，便能引发四静虑，亦能引发四无量、四无色定。

“善现，是菩萨摩诃萨于如是一切法不观察故，便能引发八解脱，亦能引发八胜处、九次第定、十遍处。

“善现，是菩萨摩诃萨于如是一切法不观察故，便能引发四念住，亦能引发四正断、四神足、五根、五力、七等觉支、八圣道支。

“善现，是菩萨摩诃萨于如是一切法不观察故，便能引发空解脱门，亦能引发无相、无愿解脱门。

“善现，是菩萨摩诃萨于如是一切法不观察故，便能引发五眼，亦能引发六神通。

“善现，是菩萨摩诃萨于如是一切法不观察故，便能引发佛十力，亦能引发四无所畏、四无碍解、大慈、大悲、大喜、大舍、十八佛不共法。

“善现，是菩萨摩诃萨于如是一切法不观察故，便能引发无忘失法，亦能引发恒住舍性。

“善现，是菩萨摩诃萨于如是一切法不观察故，便能引发一切陀罗尼门，亦能引发一切三摩地门。

“善现，是菩萨摩诃萨于如是一切法不观察故，便能引发一切智，亦能引发道相智、一切相智。

“何以故？善现，若菩萨摩诃萨行深般若波罗蜜多时，于诸法中有所观察若常若无常、若乐若苦、若我若无我、若净若不净、若寂静若不寂静、若远离若不远离，则不能随意引发安住殊胜功德。

“复次，善现，若菩萨摩诃萨行深般若波罗蜜多，则为行静虑波罗蜜多，亦为行精进、安忍、净戒、布施波罗蜜多。

“善现，若菩萨摩诃萨行深般若波罗蜜多，则为行内空，亦为行外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空。

“善现，若菩萨摩诃萨行深般若波罗蜜多，则为行真如，亦为行法界、法性、不虚妄性、不变异性、平等性、离生性、法定、法住、实际、虚空界、不思议界。

“善现，若菩萨摩诃萨行深般若波罗蜜多，则为行苦圣谛，亦为行集、灭、道圣谛。

“善现，若菩萨摩诃萨行深般若波罗蜜多，则为行四静虑，亦为行四无量、四无色定。

“善现，若菩萨摩诃萨行深般若波罗蜜多，则为行八解脱，亦为行八胜处、九次第定、十遍处。

“善现，若菩萨摩诃萨行深般若波罗蜜多，则为行四念住，亦为行四正断、四神足、五根、五力、七等觉支、八圣道支。

“善现，若菩萨摩诃萨行深般若波罗蜜多，则为行空解脱门，亦为行无相、无愿解脱门。

“善现，若菩萨摩诃萨行深般若波罗蜜多，则为行五眼，亦为行六神通。

“善现，若菩萨摩诃萨行深般若波罗蜜多，则为行佛十力，亦为行四无所畏、四无碍解、大慈、大悲、大喜、大舍、十八佛不共法。

“善现，若菩萨摩诃萨行深般若波罗蜜多，则为行无忘失法，亦为行恒住舍性。

“善现，若菩萨摩诃萨行深般若波罗蜜多，则为行一切陀罗尼门，亦为行一切三摩地门。

“善现，若菩萨摩诃萨行深般若波罗蜜多，则为行一切智，亦为行道相智、一切相智。

“复次，善现，甚深般若波罗蜜多随所行处，所有一切波罗蜜多及余一切菩提分法皆悉随从；甚深般若波罗蜜多随所至处，所有一切波罗蜜多及余一切菩提分法皆悉随至。善现，如转轮圣王有四支勇军，随彼轮王所行之处，是四勇军皆悉随从，随彼轮王所至之处，是四勇军皆悉随至；甚深般若波罗蜜多亦复如是，随有所行及有所至，所有一切波罗蜜多及余一切菩提分法皆悉随逐，究竟至于一切智智。善现，如善御者驾驷马车，令避险路行于正道，随本意欲能往所至；甚深般若波罗蜜多亦复如是，善御一切波罗蜜多及余一切菩提分法，令避生死涅槃险路，行于自利利他正道，至本所求一切智智。”

时，具寿善现白佛言：“世尊，菩萨摩诃萨云何为道？云何非道？”

佛言：“善现，诸异生道，非诸菩萨摩诃萨道；诸声闻道，非诸菩萨摩诃萨道；诸独觉道，非诸菩萨摩诃萨道。自利利他道，是诸菩萨摩诃萨道；一切智智道，是诸菩萨摩诃萨道；不住生死及涅槃道，是诸菩萨摩诃萨道。善现，是为菩萨摩诃萨道及非道。”

具寿善现复白佛言：“世尊，甚深般若波罗蜜多出现世间能为大事，所谓示现诸菩萨摩诃萨道、非道相，令诸菩萨摩诃萨知是道、是非道，速能证得一切智智。”

佛言：“善现，如是，如是，如汝所说，甚深般若波罗蜜多出现世间能为大事，所谓示现诸菩萨摩诃萨道、非道相，令诸菩萨摩诃萨知是道、是非道，速能证得一切智智。

“复次，善现，甚深般若波罗蜜多出现世间能为大事，所谓度脱无量无数无边有情，皆令获得利益安乐。

“善现，甚深般若波罗蜜多，虽作无边利乐他事，而于此事无所取著。

“善现，甚深般若波罗蜜多，虽能示现色所作事，而于此事无所取著；虽能示现受、想、行、识所作事，而于此事无所取著。

“善现，甚深般若波罗蜜多，虽能示现眼处所作事，而于此事无所取著；虽能示现耳、鼻、舌、身、意处所作事，而于此事无所取著。

“善现，甚深般若波罗蜜多，虽能示现色处所作事，而于此事无所取著；虽能示现声、香、味、触、法处所作事，而于此事无所取著。

“善现，甚深般若波罗蜜多，虽能示现眼界所作事，而于此事无所取著；虽能示现耳、鼻、舌、身、意界所作事，而于此事无所取著。

“善现，甚深般若波罗蜜多，虽能示现色界所作事，而于此事无所取著；虽能示现声、香、味、触、法界所作事，而于此事无所取著。

“善现，甚深般若波罗蜜多，虽能示现眼识界所作事，而于此事无所取著；虽能示现耳、鼻、舌、身、意识界所作事，而于此事无所取著。

“善现，甚深般若波罗蜜多，虽能示现眼触所作事，而于此事无所取著；虽能示现耳、鼻、舌、身、意触所作事，而于此事无所取著。

“善现，甚深般若波罗蜜多，虽能示现眼触为缘所生诸受所作事，而于此事无所取著；虽能示现耳、鼻、舌、身、意触为缘所生诸受所作事，而于此事无所取著。

“善现，甚深般若波罗蜜多，虽能示现地界所作事，而于此事无所取著；虽能示现水、火、风、空、识界所作事，而于此事无所取著。

“善现，甚深般若波罗蜜多，虽能示现无明所作事，而于此事无所取著；虽能示现行、识、名色、六处、触、受、爱、取、有、生、老死愁叹苦忧恼所作事，而于此事无所取著。

“善现，甚深般若波罗蜜多，虽能示现布施波罗蜜多所作事，而于此事无所取著；虽能示现净戒、安忍、精进、静虑、般若波罗蜜多所作事，而于此事无所取著。

“善现，甚深般若波罗蜜多，虽能示现内空所作事，而于此事无所取著；虽能示现外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空所作事，而于此事无所取著。

“善现，甚深般若波罗蜜多，虽能示现真如所作事，而于此事无所取著；虽能示现法界、法性、不虚妄性、不变异性、平等性、离生性、法定、法住、实际、虚空界、不思议界所作事，而于此事无所取著。

“善现，甚深般若波罗蜜多，虽能示现苦圣谛所作事，而于此事无所取著；虽能示现集、灭、道圣谛所作事，而于此事无所取著。

“善现，甚深般若波罗蜜多，虽能示现四静虑所作事，而于此事无所取著；虽能示现四无量、四无色定所作事，而于此事无所取著。

“善现，甚深般若波罗蜜多，虽能示现八解脱所作事，而于此事无所取著；虽能示现八胜处、九次第定、十遍处所作事，而于此事无所取著。

“善现，甚深般若波罗蜜多，虽能示现四念住所作事，而于此事无所取著；虽能示现四正断、四神足、五根、五力、七等觉支、八圣道支所作事，而于此事无所取著。

“善现，甚深般若波罗蜜多，虽能示现空解脱门所作事，而于此事无所取著；虽能示现无相、无愿解脱门所作事，而于此事无所取著。

“善现，甚深般若波罗蜜多，虽能示现五眼所作事，而于此事无所取著；虽能示现六神通所作事，而于此事无所取著。

“善现，甚深般若波罗蜜多，虽能示现佛十力所作事，而于此事无所取著；虽能示现四无所畏、四无碍解、大慈、大悲、大喜、大舍、十八佛不共法所作事，而于此事无所取著。

“善现，甚深般若波罗蜜多，虽能示现无忘失法所作事，而于此事无所取著；虽能示现恒住舍性所作事，而于此事无所取著。

“善现，甚深般若波罗蜜多，虽能示现一切智所作事，而于此事无所取著；虽能示现道相智、一切相智所作事，而于此事无所取著。

“善现，甚深般若波罗蜜多，虽能示现一切陀罗尼门所作事，而于此事无所取著；虽能示现一切三摩地门所作事，而于此事无所取著。

“善现，甚深般若波罗蜜多，虽能示现预流果所作事，而于此事无所取著；虽能示现一来、不还、阿罗汉果所作事，而于此事无所取著。

“善现，甚深般若波罗蜜多，虽能示现独觉菩提所作事，而于此事无所取著。

“善现，甚深般若波罗蜜多，虽能示现一切菩萨摩诃萨行所作事，而于此事无所取著。

“善现，甚深般若波罗蜜多，虽能示现诸佛无上正等菩提所作事，而于此事无所取著。

“善现，甚深般若波罗蜜多，引导菩萨摩诃萨令趣无上正等菩提，于其中间定不退转。

“善现，甚深般若波罗蜜多，虽令菩萨摩诃萨远离声闻、独觉等地，亲近无上正等菩提，而于诸法无起无灭，以法住性为定量故。”

尔时，具寿善现白佛言：“世尊，若甚深般若波罗蜜多，于一切法无起无灭，云何菩萨摩诃萨行深般若波罗蜜多时，应修布施波罗蜜多？云何菩萨摩诃萨行深般若波罗蜜多时，应修净戒波罗蜜多？云何菩萨摩诃萨行深般若波罗蜜多时，应修安忍波罗蜜多？云何菩萨摩诃萨行深般若波罗蜜多时，应修精进波罗蜜多？云何菩萨摩诃萨行深般若波罗蜜多时，应修静虑波罗蜜多？云何菩萨摩诃萨行深般若波罗蜜多时，应修般若波罗蜜多？”

佛言：“善现，菩萨摩诃萨行深般若波罗蜜多时，应缘一切智智为诸有情而修布施波罗蜜多。菩萨摩诃萨行深般若波罗蜜多时，应缘一切智智为诸有情而修净戒波罗蜜多。菩萨摩诃萨行深般若波罗蜜多时，应缘一切智智为诸有情而修安忍波罗蜜多。菩萨摩诃萨行深般若波罗蜜多时，应缘一切智智为诸有情而修精进波罗蜜多。菩萨摩诃萨行深般若波罗蜜多时，应缘一切智智为诸有情而修静虑波罗蜜多。菩萨摩诃萨行深般若波罗蜜多时，应缘一切智智为诸有情而修般若波罗蜜多。

“善现，是菩萨摩诃萨持此善根，与诸有情平等共有回向无上正等菩提，于回向时远离三心，谓谁回向？用何回向？回向何处？善现，是菩萨摩诃萨持此善根，如是回向所求无上正等菩提，则修六种波罗蜜多速得圆满，亦修菩萨慈、悲、喜、舍速得圆满，由此疾得一切智智，乃至安坐妙菩提座，常不远离如是六种波罗蜜多。

“善现，若菩萨摩诃萨不离六种波罗蜜多，则不远离一切智智。是故，善现，若菩萨摩诃萨欲得速证所求无上正等菩提，当勤精进修学六种波罗蜜多！当勤精进修行六种波罗蜜多！

“善现，若菩萨摩诃萨常勤精进修学修行如是六种波罗蜜多，一切善根速得圆满，疾证无上正等菩提。是故，善现，诸菩萨摩诃萨应与六种波罗蜜多常共相应，不相舍离。”

尔时，具寿善现白佛言：“世尊，云何菩萨摩诃萨能与六种波罗蜜多常共相应，不相舍离？”

佛言：“善现，若菩萨摩诃萨如实观色非相应非不相应，如实观受、想、行、识非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观眼处非相应非不相应，如实观耳、鼻、舌、身、意处非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观色处非相应非不相应，如实观声、香、味、触、法处非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观眼界非相应非不相应，如实观耳、鼻、舌、身、意界非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观色界非相应非不相应，如实观声、香、味、触、法界非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观眼识界非相应非不相应，如实观耳、鼻、舌、身、意识界非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观眼触非相应非不相应，如实观耳、鼻、舌、身、意触非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观眼触为缘所生诸受非相应非不相应，如实观耳、鼻、舌、身、意触为缘所生诸受非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观地界非相应非不相应，如实观水、火、风、空、识界非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观无明非相应非不相应，如实观行、识、名色、六处、触、受、爱、取、有、生、老死愁叹苦忧恼非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观布施波罗蜜多非相应非不相应，如实观净戒、安忍、精进、静虑、般若波罗蜜多非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观内空非相应非不相应，如实观外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观真如非相应非不相应，如实观法界、法性、不虚妄性、不变异性、平等性、离生性、法定、法住、实际、虚空界、不思议界非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观苦圣谛非相应非不相应，如实观集、灭、道圣谛非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观四静虑非相应非不相应，如实观四无量、四无色定非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观八解脱非相应非不相应，如实观八胜处、九次第定、十遍处非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观四念住非相应非不相应，如实观四正断、四神足、五根、五力、七等觉支、八圣道支非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观空解脱门非相应非不相应，如实观无相、无愿解脱门非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观五眼非相应非不相应，如实观六神通非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观佛十力非相应非不相应，如实观四无所畏、四无碍解、大慈、大悲、大喜、大舍、十八佛不共法非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观无忘失法非相应非不相应，如实观恒住舍性非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观一切智非相应非不相应，如实观道相智、一切相智非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观一切陀罗尼门非相应非不相应，如实观一切三摩地门非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观预流果非相应非不相应，如实观一来、不还、阿罗汉果非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观独觉菩提非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观一切菩萨摩诃萨行非相应非不相应，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨如实观诸佛无上正等菩提非相应非不相应，是菩萨摩诃萨能与六种波罗蜜多常共相应，不相舍离。

“复次，善现，若菩萨摩诃萨恒作是念：‘我不应住色，亦不应住受、想、行、识。何以故？色非能住、非所住，受、想、行、识亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住眼处，亦不应住耳、鼻、舌、身、意处。何以故？眼处非能住、非所住，耳、鼻、舌、身、意处亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住色处，亦不应住声、香、味、触、法处。何以故？色处非能住、非所住，声、香、味、触、法处亦非能住、非所住故。’善现，是菩萨摩诃萨能与六种波罗蜜多常共相应，不相舍离。

## 大般若波罗蜜多经卷第三百五十六

### 初分多问不二品第六十一之六

“善现，若菩萨摩诃萨恒作是念：‘我不应住眼界，亦不应住耳、鼻、舌、身、意界。何以故？眼界非能住、非所住，耳、鼻、舌、身、意界亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住色界，亦不应住声、香、味、触、法界。何以故？色界非能住、非所住，声、香、味、触、法界亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住眼识界，亦不应住耳、鼻、舌、身、意识界。何以故？眼识界非能住、非所住，耳、鼻、舌、身、意识界亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住眼触，亦不应住耳、鼻、舌、身、意触。何以故？眼触非能住、非所住，耳、鼻、舌、身、意触亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住眼触为缘所生诸受，亦不应住耳、鼻、舌、身、意触为缘所生诸受。何以故？眼触为缘所生诸受非能住、非所住，耳、鼻、舌、身、意触为缘所生诸受亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住地界，亦不应住水、火、风、空、识界。何以故？地界非能住、非所住，水、火、风、空、识界亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住无明，亦不应住行、识、名色、六处、触、受、爱、取、有、生、老死愁叹苦忧恼。何以故？无明非能住、非所住，行乃至老死愁叹苦忧恼亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住布施波罗蜜多，亦不应住净戒、安忍、精进、静虑、般若波罗蜜多。何以故？布施波罗蜜多非能住、非所住，净戒乃至般若波罗蜜多亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住内空，亦不应住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空。何以故？内空非能住、非所住，外空乃至无性自性空亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住真如，亦不应住法界、法性、不虚妄性、不变异性、平等性、离生性、法定、法住、实际、虚空界、不思议界。何以故？真如非能住、非所住，法界乃至不思议界亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住苦圣谛，亦不应住集、灭、道圣谛。何以故？苦圣谛非能住、非所住，集、灭、道圣谛亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住四静虑，亦不应住四无量、四无色定。何以故？四静虑非能住、非所住，四无量、四无色定亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住八解脱，亦不应住八胜处、九次第定、十遍处。何以故？八解脱非能住、非所住，八胜处、九次第定、十遍处亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住四念住，亦不应住四正断、四神足、五根、五力、七等觉支、八圣道支。何以故？四念住非能住、非所住，四正断乃至八圣道支亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住空解脱门，亦不应住无相、无愿解脱门。何以故？空解脱门非能住、非所住，无相、无愿解脱门亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住五眼，亦不应住六神通。何以故？五眼非能住、非所住，六神通亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住佛十力，亦不应住四无所畏、四无碍解、大慈、大悲、大喜、大舍、十八佛不共法。何以故？佛十力非能住、非所住，四无所畏乃至十八佛不共法亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住无忘失法，亦不应住恒住舍性。何以故？无忘失法非能住、非所住，恒住舍性亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住一切智，亦不应住道相智、一切相智。何以故？一切智非能住、非所住，道相智、一切相智亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住一切陀罗尼门，亦不应住一切三摩地门。何以故？一切陀罗尼门非能住、非所住，一切三摩地门亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住预流果，亦不应住一来、不还、阿罗汉果。何以故？预流果非能住、非所住，一来、不还、阿罗汉果亦非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住独觉菩提。何以故？独觉菩提非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住一切菩萨摩诃萨行。何以故？一切菩萨摩诃萨行非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨恒作是念：‘我不应住诸佛无上正等菩提。何以故？诸佛无上正等菩提非能住、非所住故。’善现，是菩萨摩诃萨能与六种波罗蜜多常共相应，不相舍离。

“善现，若菩萨摩诃萨能以如是无住方便，修行六种波罗蜜多，是菩萨摩诃萨速证无上正等菩提。

“善现，譬如有人，欲食庵没罗果或半娜娑果，先取其子于良美地而种植之，随时溉灌守护营理，渐次生长牙茎枝叶，时节和合便有华果，果成熟已取而食之。如是，善现，菩萨摩诃萨欲得无上正等菩提，先学六种波罗蜜多，复于有情或以布施、或以爱语、或以利行、或以同事而摄受之；既摄受已，教令安住布施、净戒、安忍、精进、静虑、般若波罗蜜多；既安住已，解脱一切生老病死，证得常住毕竟安乐。菩萨如是当得无上正等菩提，转妙法轮度无量众。

“是故，善现，若菩萨摩诃萨欲于诸法不藉他缘而自悟解，欲能成熟一切有情，欲于佛土能善严净，欲疾安坐妙菩提座，欲能降伏一切魔军，欲速证得一切智智，欲转法轮脱有情类生老病死，当学六种波罗蜜多，以四摄事方便摄受诸有情类。菩萨如是勤修学时，应于般若波罗蜜多常勤修学。”

尔时，具寿善现白佛言：“世尊，佛说菩萨摩诃萨应于般若波罗蜜多常勤学耶？”

佛言：“善现，如是，如是，我说菩萨摩诃萨应于般若波罗蜜多常勤修学。善现，若菩萨摩诃萨欲于诸法得大自在，当学般若波罗蜜多。何以故？善现，甚深般若波罗蜜多能令菩萨于一切法得自在故。

“复次，善现，甚深般若波罗蜜多是诸善法生长方便所趣向门。譬如大海，是诸宝物生长方便及一切水所趣向门；如是，善现，甚深般若波罗蜜多是诸善法生长方便所趣向门。是故，善现，求声闻乘补特伽罗、求独觉乘补特伽罗、求菩萨乘补特伽罗，皆当于此甚深般若波罗蜜多常勤修学。

“善现，诸菩萨摩诃萨于此般若波罗蜜多勤修学时，应勤修学布施波罗蜜多，应勤修学净戒、安忍、精进、静虑、般若波罗蜜多；应勤安住内空，应勤安住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；应勤安住真如，应勤安住法界、法性、不虚妄性、不变异性、平等性、离生性、法定、法住、实际、虚空界、不思议界；应勤安住苦圣谛，应勤安住集、灭、道圣谛；应勤修学四静虑，应勤修学四无量、四无色定；应勤修学八解脱，应勤修学八胜处、九次第定、十遍处；应勤修学四念住，应勤修学四正断、四神足、五根、五力、七等觉支、八圣道支；应勤修学空解脱门，应勤修学无相、无愿解脱门；应勤修学五眼，应勤修学六神通；应勤修学佛十力，应勤修学四无所畏、四无碍解、大慈、大悲、大喜、大舍、十八佛不共法；应勤修学无忘失法，应勤修学恒住舍性；应勤修学一切陀罗尼门，应勤修学一切三摩地门；应勤修学一切智，应勤修学道相智、一切相智。

“善现，如善射人，甲胄坚固，执好弓箭，不惧怨敌；菩萨摩诃萨亦复如是，摄受般若波罗蜜多，摄受静虑、精进、安忍、净戒、布施波罗蜜多；摄受内空，摄受外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；摄受真如，摄受法界、法性、不虚妄性、不变异性、平等性、离生性、法定、法住、实际、虚空界、不思议界；摄受苦圣谛，摄受集、灭、道圣谛；摄受四静虑，摄受四无量、四无色定；摄受八解脱，摄受八胜处、九次第定、十遍处；摄受四念住，摄受四正断、四神足、五根、五力、七等觉支、八圣道支；摄受空解脱门，摄受无相、无愿解脱门；摄受五眼，摄受六神通；摄受佛十力，摄受四无所畏、四无碍解、大慈、大悲、大喜、大舍、十八佛不共法；摄受无忘失法，摄受恒住舍性；摄受一切陀罗尼门，摄受一切三摩地门；摄受一切智，摄受道相智、一切相智。摄受如是诸功德时，皆以般若波罗蜜多而为方便，由此因缘，一切魔军外道他论皆不能伏。是故，善现，若菩萨摩诃萨欲证无上正等菩提，当勤修学甚深般若波罗蜜多。

“善现，若菩萨摩诃萨如是行般若波罗蜜多时，便为过去、未来、现在诸佛护念。”

时，具寿善现白佛言：“世尊，云何菩萨摩诃萨如是行般若波罗蜜多时，便为过去、未来、现在诸佛护念？”

佛言：“善现，若菩萨摩诃萨如是行般若波罗蜜多时，能行布施波罗蜜多，能行净戒、安忍、精进、静虑、般若波罗蜜多故，为过去、未来、现在诸佛护念。

“善现，若菩萨摩诃萨如是行般若波罗蜜多时，能行内空，能行外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空故，为过去、未来、现在诸佛护念。

“善现，若菩萨摩诃萨如是行般若波罗蜜多时，能行真如，能行法界、法性、不虚妄性、不变异性、平等性、离生性、法定、法住、实际、虚空界、不思议界故，为过去、未来、现在诸佛护念。

“善现，若菩萨摩诃萨如是行般若波罗蜜多时，能行苦圣谛，能行集、灭、道圣谛故，为过去、未来、现在诸佛护念。

“善现，若菩萨摩诃萨如是行般若波罗蜜多时，能行四静虑，能行四无量、四无色定故，为过去、未来、现在诸佛护念。

“善现，若菩萨摩诃萨如是行般若波罗蜜多时，能行八解脱，能行八胜处、九次第定、十遍处故，为过去、未来、现在诸佛护念。

“善现，若菩萨摩诃萨如是行般若波罗蜜多时，能行四念住，能行四正断、四神足、五根、五力、七等觉支、八圣道支故，为过去、未来、现在诸佛护念。

“善现，若菩萨摩诃萨如是行般若波罗蜜多时，能行空解脱门，能行无相、无愿解脱门故，为过去、未来、现在诸佛护念。

“善现，若菩萨摩诃萨如是行般若波罗蜜多时，能行五眼，能行六神通故，为过去、未来、现在诸佛护念。

“善现，若菩萨摩诃萨如是行般若波罗蜜多时，能行佛十力，能行四无所畏、四无碍解、大慈、大悲、大喜、大舍、十八佛不共法故，为过去、未来、现在诸佛护念。

“善现，若菩萨摩诃萨如是行般若波罗蜜多时，能行无忘失法，能行恒住舍性故，为过去、未来、现在诸佛护念。

“善现，若菩萨摩诃萨如是行般若波罗蜜多时，能行一切陀罗尼门，能行一切三摩地门故，为过去、未来、现在诸佛护念。

“善现，若菩萨摩诃萨如是行般若波罗蜜多时，能行一切智，能行道相智、一切相智故，为过去、未来、现在诸佛护念。”

具寿善现复白佛言：“世尊，是菩萨摩诃萨云何行布施波罗蜜多时，便为过去、未来、现在诸佛护念？云何行净戒、安忍、精进、静虑、般若波罗蜜多时，便为过去、未来、现在诸佛护念？

“世尊，是菩萨摩诃萨云何行内空时，便为过去、未来、现在诸佛护念？云何行外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空时，便为过去、未来、现在诸佛护念？

“世尊，是菩萨摩诃萨云何行真如时，便为过去、未来、现在诸佛护念？云何行法界、法性、不虚妄性、不变异性、平等性、离生性、法定、法住、实际、虚空界、不思议界时，便为过去、未来、现在诸佛护念？

“世尊，是菩萨摩诃萨云何行苦圣谛时，便为过去、未来、现在诸佛护念？云何行集、灭、道圣谛时，便为过去、未来、现在诸佛护念？

“世尊，是菩萨摩诃萨云何行四静虑时，便为过去、未来、现在诸佛护念？云何行四无量、四无色定时，便为过去、未来、现在诸佛护念？

“世尊，是菩萨摩诃萨云何行八解脱时，便为过去、未来、现在诸佛护念？云何行八胜处、九次第定、十遍处时，便为过去、未来、现在诸佛护念？

“世尊，是菩萨摩诃萨云何行四念住时，便为过去、未来、现在诸佛护念？云何行四正断、四神足、五根、五力、七等觉支、八圣道支时，便为过去、未来、现在诸佛护念？

“世尊，是菩萨摩诃萨云何行空解脱门时，便为过去、未来、现在诸佛护念？云何行无相、无愿解脱门时，便为过去、未来、现在诸佛护念？

“世尊，是菩萨摩诃萨云何行五眼时，便为过去、未来、现在诸佛护念？云何行六神通时，便为过去、未来、现在诸佛护念？

“世尊，是菩萨摩诃萨云何行佛十力时，便为过去、未来、现在诸佛护念？云何行四无所畏、四无碍解、大慈、大悲、大喜、大舍、十八佛不共法时，便为过去、未来、现在诸佛护念？

“世尊，是菩萨摩诃萨云何行无忘失法时，便为过去、未来、现在诸佛护念？云何行恒住舍性时，便为过去、未来、现在诸佛护念？

“世尊，是菩萨摩诃萨云何行一切陀罗尼门时，便为过去、未来、现在诸佛护念？云何行一切三摩地门时，便为过去、未来、现在诸佛护念？

“世尊，是菩萨摩诃萨云何行一切智时，便为过去、未来、现在诸佛护念？云何行道相智、一切相智时，便为过去、未来、现在诸佛护念？”

佛言：“善现，是菩萨摩诃萨行布施波罗蜜多时，观布施波罗蜜多不可得故，为过去、未来、现在诸佛护念；行净戒、安忍、精进、静虑、般若波罗蜜多时，观净戒乃至般若波罗蜜多不可得故，为过去、未来、现在诸佛护念。

“善现，是菩萨摩诃萨行内空时，观内空不可得故，为过去、未来、现在诸佛护念；行外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空时，观外空乃至无性自性空不可得故，为过去、未来、现在诸佛护念。

“善现，是菩萨摩诃萨行真如时，观真如不可得故，为过去、未来、现在诸佛护念；行法界、法性、不虚妄性、不变异性、平等性、离生性、法定、法住、实际、虚空界、不思议界时，观法界乃至不思议界不可得故，为过去、未来、现在诸佛护念。

“善现，是菩萨摩诃萨行苦圣谛时，观苦圣谛不可得故，为过去、未来、现在诸佛护念；行集、灭、道圣谛时，观集、灭、道圣谛不可得故，为过去、未来、现在诸佛护念。

“善现，是菩萨摩诃萨行四静虑时，观四静虑不可得故，为过去、未来、现在诸佛护念；行四无量、四无色定时，观四无量、四无色定不可得故，为过去、未来、现在诸佛护念。

“善现，是菩萨摩诃萨行八解脱时，观八解脱不可得故，为过去、未来、现在诸佛护念；行八胜处、九次第定、十遍处时，观八胜处、九次第定、十遍处不可得故，为过去、未来、现在诸佛护念。

“善现，是菩萨摩诃萨行四念住时，观四念住不可得故，为过去、未来、现在诸佛护念；行四正断、四神足、五根、五力、七等觉支、八圣道支时，观四正断乃至八圣道支不可得故，为过去、未来、现在诸佛护念。

“善现，是菩萨摩诃萨行空解脱门时，观空解脱门不可得故，为过去、未来、现在诸佛护念；行无相、无愿解脱门时，观无相、无愿解脱门不可得故，为过去、未来、现在诸佛护念。

“善现，是菩萨摩诃萨行五眼时，观五眼不可得故，为过去、未来、现在诸佛护念；行六神通时，观六神通不可得故，为过去、未来、现在诸佛护念。

“善现，是菩萨摩诃萨行佛十力时，观佛十力不可得故，为过去、未来、现在诸佛护念；行四无所畏、四无碍解、大慈、大悲、大喜、大舍、十八佛不共法时，观四无所畏乃至十八佛不共法不可得故，为过去、未来、现在诸佛护念。

“善现，是菩萨摩诃萨行无忘失法时，观无忘失法不可得故，为过去、未来、现在诸佛护念；行恒住舍性时，观恒住舍性不可得故，为过去、未来、现在诸佛护念。

“善现，是菩萨摩诃萨行一切陀罗尼门时，观一切陀罗尼门不可得故，为过去、未来、现在诸佛护念；行一切三摩地门时，观一切三摩地门不可得故，为过去、未来、现在诸佛护念。

“善现，是菩萨摩诃萨行一切智时，观一切智不可得故，为过去、未来、现在诸佛护念；行道相智、一切相智时，观道相智、一切相智不可得故，为过去、未来、现在诸佛护念。

“复次，善现，过去、未来、现在诸佛如色不可得故，护念是菩萨摩诃萨；如受、想、行、识不可得故，护念是菩萨摩诃萨。

“善现，过去、未来、现在诸佛如眼处不可得故，护念是菩萨摩诃萨；如耳、鼻、舌、身、意处不可得故，护念是菩萨摩诃萨。

“善现，过去、未来、现在诸佛如色处不可得故，护念是菩萨摩诃萨；如声、香、味、触、法处不可得故，护念是菩萨摩诃萨。

“善现，过去、未来、现在诸佛如眼界不可得故，护念是菩萨摩诃萨；如耳、鼻、舌、身、意界不可得故，护念是菩萨摩诃萨。

“善现，过去、未来、现在诸佛如色界不可得故，护念是菩萨摩诃萨；如声、香、味、触、法界不可得故，护念是菩萨摩诃萨。

“善现，过去、未来、现在诸佛如眼识界不可得故，护念是菩萨摩诃萨；如耳、鼻、舌、身、意识界不可得故，护念是菩萨摩诃萨。

“善现，过去、未来、现在诸佛如眼触不可得故，护念是菩萨摩诃萨；如耳、鼻、舌、身、意触不可得故，护念是菩萨摩诃萨。

“善现，过去、未来、现在诸佛如眼触为缘所生诸受不可得故，护念是菩萨摩诃萨；如耳、鼻、舌、身、意触为缘所生诸受不可得故，护念是菩萨摩诃萨。

“善现，过去、未来、现在诸佛如地界不可得故，护念是菩萨摩诃萨；如水、火、风、空、识界不可得故，护念是菩萨摩诃萨。

“善现，过去、未来、现在诸佛如无明不可得故，护念是菩萨摩诃萨；如行、识、名色、六处、触、受、爱、取、有、生、老死愁叹苦忧恼不可得故，护念是菩萨摩诃萨。

“善现，过去、未来、现在诸佛如布施波罗蜜多不可得故，护念是菩萨摩诃萨；如净戒、安忍、精进、静虑、般若波罗蜜多不可得故，护念是菩萨摩诃萨。

“善现，过去、未来、现在诸佛如内空不可得故，护念是菩萨摩诃萨；如外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空不可得故，护念是菩萨摩诃萨。

“善现，过去、未来、现在诸佛如真如不可得故，护念是菩萨摩诃萨；如法界、法性、不虚妄性、不变异性、平等性、离生性、法定、法住、实际、虚空界、不思议界不可得故，护念是菩萨摩诃萨。

“善现，过去、未来、现在诸佛如苦圣谛不可得故，护念是菩萨摩诃萨；如集、灭、道圣谛不可得故，护念是菩萨摩诃萨。

“善现，过去、未来、现在诸佛如四静虑不可得故，护念是菩萨摩诃萨；如四无量、四无色定不可得故，护念是菩萨摩诃萨。

“善现，过去、未来、现在诸佛如八解脱不可得故，护念是菩萨摩诃萨；如八胜处、九次第定、十遍处不可得故，护念是菩萨摩诃萨。

“善现，过去、未来、现在诸佛如四念住不可得故，护念是菩萨摩诃萨；如四正断、四神足、五根、五力、七等觉支、八圣道支不可得故，护念是菩萨摩诃萨。

“善现，过去、未来、现在诸佛如空解脱门不可得故，护念是菩萨摩诃萨；如无相、无愿解脱门不可得故，护念是菩萨摩诃萨。

“善现，过去、未来、现在诸佛如五眼不可得故，护念是菩萨摩诃萨；如六神通不可得故，护念是菩萨摩诃萨。

“善现，过去、未来、现在诸佛如佛十力不可得故，护念是菩萨摩诃萨；如四无所畏、四无碍解、大慈、大悲、大喜、大舍、十八佛不共法不可得故，护念是菩萨摩诃萨。

“善现，过去、未来、现在诸佛如无忘失法不可得故，护念是菩萨摩诃萨；如恒住舍性不可得故，护念是菩萨摩诃萨。

“善现，过去、未来、现在诸佛如一切智不可得故，护念是菩萨摩诃萨；如道相智、一切相智不可得故，护念是菩萨摩诃萨。

“善现，过去、未来、现在诸佛如一切陀罗尼门不可得故，护念是菩萨摩诃萨；如一切三摩地门不可得故，护念是菩萨摩诃萨。

“善现，过去、未来、现在诸佛如预流果不可得故，护念是菩萨摩诃萨；如一来、不还、阿罗汉果不可得故，护念是菩萨摩诃萨。

“善现，过去、未来、现在诸佛如独觉菩提不可得故，护念是菩萨摩诃萨。

“善现，过去、未来、现在诸佛如一切菩萨摩诃萨行不可得故，护念是菩萨摩诃萨。

“善现，过去、未来、现在诸佛如诸佛无上正等菩提不可得故，护念是菩萨摩诃萨。

“复次，善现，过去、未来、现在诸佛，不以色故护念是菩萨摩诃萨，不以受、想、行、识故护念是菩萨摩诃萨。

“善现，过去、未来、现在诸佛，不以眼处故护念是菩萨摩诃萨，不以耳、鼻、舌、身、意处故护念是菩萨摩诃萨。

“善现，过去、未来、现在诸佛，不以色处故护念是菩萨摩诃萨，不以声、香、味、触、法处故护念是菩萨摩诃萨。

“善现，过去、未来、现在诸佛，不以眼界故护念是菩萨摩诃萨，不以耳、鼻、舌、身、意界故护念是菩萨摩诃萨。

“善现，过去、未来、现在诸佛，不以色界故护念是菩萨摩诃萨，不以声、香、味、触、法界故护念是菩萨摩诃萨。

“善现，过去、未来、现在诸佛，不以眼识界故护念是菩萨摩诃萨，不以耳、鼻、舌、身、意识界故护念是菩萨摩诃萨。

“善现，过去、未来、现在诸佛，不以眼触故护念是菩萨摩诃萨，不以耳、鼻、舌、身、意触故护念是菩萨摩诃萨。

“善现，过去、未来、现在诸佛，不以眼触为缘所生诸受故护念是菩萨摩诃萨，不以耳、鼻、舌、身、意触为缘所生诸受故护念是菩萨摩诃萨。

“善现，过去、未来、现在诸佛，不以地界故护念是菩萨摩诃萨，不以水、火、风、空、识界故护念是菩萨摩诃萨。

“善现，过去、未来、现在诸佛，不以无明故护念是菩萨摩诃萨，不以行、识、名色、六处、触、受、爱、取、有、生、老死愁叹苦忧恼故护念是菩萨摩诃萨。

“善现，过去、未来、现在诸佛，不以布施波罗蜜多故护念是菩萨摩诃萨，不以净戒、安忍、精进、静虑、般若波罗蜜多故护念是菩萨摩诃萨。

“善现，过去、未来、现在诸佛，不以内空故护念是菩萨摩诃萨，不以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空故护念是菩萨摩诃萨。

“善现，过去、未来、现在诸佛，不以真如故护念是菩萨摩诃萨，不以法界、法性、不虚妄性、不变异性、平等性、离生性、法定、法住、实际、虚空界、不思议界故护念是菩萨摩诃萨。

“善现，过去、未来、现在诸佛，不以苦圣谛故护念是菩萨摩诃萨，不以集、灭、道圣谛故护念是菩萨摩诃萨。

“善现，过去、未来、现在诸佛，不以四静虑故护念是菩萨摩诃萨，不以四无量、四无色定故护念是菩萨摩诃萨。

“善现，过去、未来、现在诸佛，不以八解脱故护念是菩萨摩诃萨，不以八胜处、九次第定、十遍处故护念是菩萨摩诃萨。

## 大般若波罗蜜多经卷第三百五十七

### 初分多问不二品第六十一之七

“善现，过去、未来、现在诸佛，不以四念住故护念是菩萨摩诃萨，不以四正断、四神足、五根、五力、七等觉支、八圣道支故护念是菩萨摩诃萨。

“善现，过去、未来、现在诸佛，不以空解脱门故护念是菩萨摩诃萨，不以无相、无愿解脱门故护念是菩萨摩诃萨。

“善现，过去、未来、现在诸佛，不以五眼故护念是菩萨摩诃萨，不以六神通故护念是菩萨摩诃萨。

“善现，过去、未来、现在诸佛，不以佛十力故护念是菩萨摩诃萨，不以四无所畏、四无碍解、大慈、大悲、大喜、大舍、十八佛不共法故护念是菩萨摩诃萨。

“善现，过去、未来、现在诸佛，不以无忘失法故护念是菩萨摩诃萨，不以恒住舍性故护念是菩萨摩诃萨。

“善现，过去、未来、现在诸佛，不以一切智故护念是菩萨摩诃萨，不以道相智、一切相智故护念是菩萨摩诃萨。

“善现，过去、未来、现在诸佛，不以一切陀罗尼门故护念是菩萨摩诃萨，不以一切三摩地门故护念是菩萨摩诃萨。

“善现，过去、未来、现在诸佛，不以预流果故护念是菩萨摩诃萨，不以一来、不还、阿罗汉果故护念是菩萨摩诃萨。

“善现，过去、未来、现在诸佛，不以独觉菩提故护念是菩萨摩诃萨。

“善现，过去、未来、现在诸佛，不以一切菩萨摩诃萨行故护念是菩萨摩诃萨。

“善现，过去、未来、现在诸佛，不以诸佛无上正等菩提故护念是菩萨摩诃萨。”

尔时，具寿善现白佛言：“世尊，诸菩萨摩诃萨虽多处学而无所学。”

佛言：“善现，如是，如是，如汝所说，诸菩萨摩诃萨虽多处学而无所学。何以故？善现，实无有法可令菩萨摩诃萨于中学故。”

具寿善现复白佛言：“世尊，如来为诸菩萨摩诃萨或略或广宣说六种波罗蜜多相应之法。若菩萨摩诃萨欲证无上正等菩提，于此六种波罗蜜多相应法教，若略若广皆应听闻、受持读诵、令其通利，既通利已如理思惟，既思惟已审正观察，正观察时，心、心所法于所缘相皆不复转。”

佛言：“善现，如是，如是，如汝所说。复次，善现，诸菩萨摩诃萨于诸如来所说六种波罗蜜多相应法教，若略若广勤修学时，应于诸法如实了知略广之相。”

具寿善现复白佛言：“世尊，云何菩萨摩诃萨于一切法如实了知略广之相？”

佛言：“善现，若菩萨摩诃萨如实了知色真如相，如实了知受、想、行、识真如相，是菩萨摩诃萨于一切法如实了知略广之相。

“善现，若菩萨摩诃萨如实了知眼处真如相，如实了知耳、鼻、舌、身、意处真如相，是菩萨摩诃萨于一切法如实了知略广之相。

“善现，若菩萨摩诃萨如实了知色处真如相，如实了知声、香、味、触、法处真如相，是菩萨摩诃萨于一切法如实了知略广之相。

“善现，若菩萨摩诃萨如实了知眼界真如相，如实了知耳、鼻、舌、身、意界真如相，是菩萨摩诃萨于一切法如实了知略广之相。

“善现，若菩萨摩诃萨如实了知色界真如相，如实了知声、香、味、触、法界真如相，是菩萨摩诃萨于一切法如实了知略广之相。

“善现，若菩萨摩诃萨如实了知眼识界真如相，如实了知耳、鼻、舌、身、意识界真如相，是菩萨摩诃萨于一切法如实了知略广之相。

“善现，若菩萨摩诃萨如实了知眼触真如相，如实了知耳、鼻、舌、身、意触真如相，是菩萨摩诃萨于一切法如实了知略广之相。

“善现，若菩萨摩诃萨如实了知眼触为缘所生诸受真如相，如实了知耳、鼻、舌、身、意触为缘所生诸受真如相，是菩萨摩诃萨于一切法如实了知略广之相。

“善现，若菩萨摩诃萨如实了知地界真如相，如实了知水、火、风、空、识界真如相，是菩萨摩诃萨于一切法如实了知略广之相。

“善现，若菩萨摩诃萨如实了知无明真如相，如实了知行、识、名色、六处、触、受、爱、取、有、生、老死愁叹苦忧恼真如相，是菩萨摩诃萨于一切法如实了知略广之相。

“善现，若菩萨摩诃萨如实了知布施波罗蜜多真如相，如实了知净戒、安忍、精进、静虑、般若波罗蜜多真如相，是菩萨摩诃萨于一切法如实了知略广之相。

“善现，若菩萨摩诃萨如实了知内空真如相，如实了知外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空真如相，是菩萨摩诃萨于一切法如实了知略广之相。

“善现，若菩萨摩诃萨如实了知真如真如相，如实了知法界、法性、不虚妄性、不变异性、平等性、离生性、法定、法住、实际、虚空界、不思议界真如相，是菩萨摩诃萨于一切法如实了知略广之相。

“善现，若菩萨摩诃萨如实了知苦圣谛真如相，如实了知集、灭、道圣谛真如相，是菩萨摩诃萨于一切法如实了知略广之相。

“善现，若菩萨摩诃萨如实了知四静虑真如相，如实了知四无量、四无色定真如相，是菩萨摩诃萨于一切法如实了知略广之相。

“善现，若菩萨摩诃萨如实了知八解脱真如相，如实了知八胜处、九次第定、十遍处真如相，是菩萨摩诃萨于一切法如实了知略广之相。

“善现，若菩萨摩诃萨如实了知四念住真如相，如实了知四正断、四神足、五根、五力、七等觉支、八圣道支真如相，是菩萨摩诃萨于一切法如实了知略广之相。

“善现，若菩萨摩诃萨如实了知空解脱门真如相，如实了知无相、无愿解脱门真如相，是菩萨摩诃萨于一切法如实了知略广之相。

“善现，若菩萨摩诃萨如实了知五眼真如相，如实了知六神通真如相，是菩萨摩诃萨于一切法如实了知略广之相。

“善现，若菩萨摩诃萨如实了知佛十力真如相，如实了知四无所畏、四无碍解、大慈、大悲、大喜、大舍、十八佛不共法真如相，是菩萨摩诃萨于一切法如实了知略广之相。

“善现，若菩萨摩诃萨如实了知无忘失法真如相，如实了知恒住舍性真如相，是菩萨摩诃萨于一切法如实了知略广之相。

“善现，若菩萨摩诃萨如实了知一切智真如相，如实了知道相智、一切相智真如相，是菩萨摩诃萨于一切法如实了知略广之相。

“善现，若菩萨摩诃萨如实了知一切陀罗尼门真如相，如实了知一切三摩地门真如相，是菩萨摩诃萨于一切法如实了知略广之相。

“善现，若菩萨摩诃萨如实了知预流果真如相，如实了知一来、不还、阿罗汉果真如相，是菩萨摩诃萨于一切法如实了知略广之相。

“善现，若菩萨摩诃萨如实了知独觉菩提真如相，是菩萨摩诃萨于一切法如实了知略广之相。

“善现，若菩萨摩诃萨如实了知一切菩萨摩诃萨行真如相，是菩萨摩诃萨于一切法如实了知略广之相。

“善现，若菩萨摩诃萨如实了知诸佛无上正等菩提真如相，是菩萨摩诃萨于一切法如实了知略广之相。”

尔时，具寿善现白佛言：“世尊，云何色真如相，云何受、想、行、识真如相，诸菩萨摩诃萨如实了知而于中学，于一切法如实了知略广之相？”

佛言：“善现，色真如无生无灭，亦无住异而可施设，是名色真如相；受、想、行、识真如无生无灭，亦无住异而可施设，是名受、想、行、识真如相。诸菩萨摩诃萨如实了知当于中学，于一切法如实了知略广之相。”

“世尊，云何眼处真如相，云何耳、鼻、舌、身、意处真如相，诸菩萨摩诃萨如实了知而于中学，于一切法如实了知略广之相？”

“善现，眼处真如无生无灭，亦无住异而可施设，是名眼处真如相；耳、鼻、舌、身、意处真如无生无灭，亦无住异而可施设，是名耳、鼻、舌、身、意处真如相。诸菩萨摩诃萨如实了知当于中学，于一切法如实了知略广之相。”

“世尊，云何色处真如相，云何声、香、味、触、法处真如相，诸菩萨摩诃萨如实了知而于中学，于一切法如实了知略广之相？”

“善现，色处真如无生无灭，亦无住异而可施设，是名色处真如相；声、香、味、触、法处真如无生无灭，亦无住异而可施设，是名声、香、味、触、法处真如相。诸菩萨摩诃萨如实了知当于中学，于一切法如实了知略广之相。”

“世尊，云何眼界真如相，云何耳、鼻、舌、身、意界真如相，诸菩萨摩诃萨如实了知而于中学，于一切法如实了知略广之相？”

“善现，眼界真如无生无灭，亦无住异而可施设，是名眼界真如相；耳、鼻、舌、身、意界真如无生无灭，亦无住异而可施设，是名耳、鼻、舌、身、意界真如相。诸菩萨摩诃萨如实了知当于中学，于一切法如实了知略广之相。”

“世尊，云何色界真如相，云何声、香、味、触、法界真如相，诸菩萨摩诃萨如实了知而于中学，于一切法如实了知略广之相？”

“善现，色界真如无生无灭，亦无住异而可施设，是名色界真如相；声、香、味、触、法界真如无生无灭，亦无住异而可施设，是名声、香、味、触、法界真如相。诸菩萨摩诃萨如实了知当于中学，于一切法如实了知略广之相。”

“世尊，云何眼识界真如相，云何耳、鼻、舌、身、意识界真如相，诸菩萨摩诃萨如实了知而于中学，于一切法如实了知略广之相？”

“善现，眼识界真如无生无灭，亦无住异而可施设，是名眼识界真如相；耳、鼻、舌、身、意识界真如无生无灭，亦无住异而可施设，是名耳、鼻、舌、身、意识界真如相。诸菩萨摩诃萨如实了知当于中学，于一切法如实了知略广之相。”

“世尊，云何眼触真如相，云何耳、鼻、舌、身、意触真如相，诸菩萨摩诃萨如实了知而于中学，于一切法如实了知略广之相？”

“善现，眼触真如无生无灭，亦无住异而可施设，是名眼触真如相；耳、鼻、舌、身、意触真如无生无灭，亦无住异而可施设，是名耳、鼻、舌、身、意触真如相。诸菩萨摩诃萨如实了知当于中学，于一切法如实了知略广之相。”

“世尊，云何眼触为缘所生诸受真如相，云何耳、鼻、舌、身、意触为缘所生诸受真如相，诸菩萨摩诃萨如实了知而于中学，于一切法如实了知略广之相？”

“善现，眼触为缘所生诸受真如无生无灭，亦无住异而可施设，是名眼触为缘所生诸受真如相；耳、鼻、舌、身、意触为缘所生诸受真如无生无灭，亦无住异而可施设，是名耳、鼻、舌、身、意触为缘所生诸受真如相。诸菩萨摩诃萨如实了知当于中学，于一切法如实了知略广之相。”

“世尊，云何地界真如相，云何水、火、风、空、识界真如相，诸菩萨摩诃萨如实了知而于中学，于一切法如实了知略广之相？”

“善现，地界真如无生无灭，亦无住异而可施设，是名地界真如相；水、火、风、空、识界真如无生无灭，亦无住异而可施设，是名水、火、风、空、识界真如相。诸菩萨摩诃萨如实了知当于中学，于一切法如实了知略广之相。”

“世尊，云何无明真如相，云何行、识、名色、六处、触、受、爱、取、有、生、老死愁叹苦忧恼真如相，诸菩萨摩诃萨如实了知而于中学，于一切法如实了知略广之相？”

“善现，无明真如无生无灭，亦无住异而可施设，是名无明真如相；行乃至老死愁叹苦忧恼真如无生无灭，亦无住异而可施设，是名行乃至老死愁叹苦忧恼真如相。诸菩萨摩诃萨如实了知当于中学，于一切法如实了知略广之相。”

“世尊，云何布施波罗蜜多真如相，云何净戒、安忍、精进、静虑、般若波罗蜜多真如相，诸菩萨摩诃萨如实了知而于中学，于一切法如实了知略广之相？”

“善现，布施波罗蜜多真如无生无灭，亦无住异而可施设，是名布施波罗蜜多真如相；净戒乃至般若波罗蜜多真如无生无灭，亦无住异而可施设，是名净戒乃至般若波罗蜜多真如相。诸菩萨摩诃萨如实了知当于中学，于一切法如实了知略广之相。”

“世尊，云何内空真如相，云何外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空真如相，诸菩萨摩诃萨如实了知而于中学，于一切法如实了知略广之相？”

“善现，内空真如无生无灭，亦无住异而可施设，是名内空真如相；外空乃至无性自性空真如无生无灭，亦无住异而可施设，是名外空乃至无性自性空真如相。诸菩萨摩诃萨如实了知当于中学，于一切法如实了知略广之相。”

“世尊，云何真如真如相，云何法界、法性、不虚妄性、不变异性、平等性、离生性、法定、法住、实际、虚空界、不思议界真如相，诸菩萨摩诃萨如实了知而于中学，于一切法如实了知略广之相？”

“善现，真如真如无生无灭，亦无住异而可施设，是名真如真如相；法界乃至不思议界真如无生无灭，亦无住异而可施设，是名法界乃至不思议界真如相。诸菩萨摩诃萨如实了知当于中学，于一切法如实了知略广之相。”

“世尊，云何苦圣谛真如相，云何集、灭、道圣谛真如相，诸菩萨摩诃萨如实了知而于中学，于一切法如实了知略广之相？”

“善现，苦圣谛真如无生无灭，亦无住异而可施设，是名苦圣谛真如相；集、灭、道圣谛真如无生无灭，亦无住异而可施设，是名集、灭、道圣谛真如相。诸菩萨摩诃萨如实了知当于中学，于一切法如实了知略广之相。”

“世尊，云何四静虑真如相，云何四无量、四无色定真如相，诸菩萨摩诃萨如实了知而于中学，于一切法如实了知略广之相？”

“善现，四静虑真如无生无灭，亦无住异而可施设，是名四静虑真如相；四无量、四无色定真如无生无灭，亦无住异而可施设，是名四无量、四无色定真如相。诸菩萨摩诃萨如实了知当于中学，于一切法如实了知略广之相。”

“世尊，云何八解脱真如相，云何八胜处、九次第定、十遍处真如相，诸菩萨摩诃萨如实了知而于中学，于一切法如实了知略广之相？”

“善现，八解脱真如无生无灭，亦无住异而可施设，是名八解脱真如相；八胜处、九次第定、十遍处真如无生无灭，亦无住异而可施设，是名八胜处、九次第定、十遍处真如相。诸菩萨摩诃萨如实了知当于中学，于一切法如实了知略广之相。”

“世尊，云何四念住真如相，云何四正断、四神足、五根、五力、七等觉支、八圣道支真如相，诸菩萨摩诃萨如实了知而于中学，于一切法如实了知略广之相？”

“善现，四念住真如无生无灭，亦无住异而可施设，是名四念住真如相；四正断乃至八圣道支真如无生无灭，亦无住异而可施设，是名四正断乃至八圣道支真如相。诸菩萨摩诃萨如实了知当于中学，于一切法如实了知略广之相。”

“世尊，云何空解脱门真如相，云何无相、无愿解脱门真如相，诸菩萨摩诃萨如实了知而于中学，于一切法如实了知略广之相？”

“善现，空解脱门真如无生无灭，亦无住异而可施设，是名空解脱门真如相；无相、无愿解脱门真如无生无灭，亦无住异而可施设，是名无相、无愿解脱门真如相。诸菩萨摩诃萨如实了知当于中学，于一切法如实了知略广之相。”

“世尊，云何五眼真如相，云何六神通真如相，诸菩萨摩诃萨如实了知而于中学，于一切法如实了知略广之相？”

“善现，五眼真如无生无灭，亦无住异而可施设，是名五眼真如相；六神通真如无生无灭，亦无住异而可施设，是名六神通真如相。诸菩萨摩诃萨如实了知当于中学，于一切法如实了知略广之相。”

“世尊，云何佛十力真如相，云何四无所畏、四无碍解、大慈、大悲、大喜、大舍、十八佛不共法真如相，诸菩萨摩诃萨如实了知而于中学，于一切法如实了知略广之相？”

“善现，佛十力真如无生无灭，亦无住异而可施设，是名佛十力真如相；四无所畏乃至十八佛不共法真如无生无灭，亦无住异而可施设，是名四无所畏乃至十八佛不共法真如相。诸菩萨摩诃萨如实了知当于中学，于一切法如实了知略广之相。”

“世尊，云何无忘失法真如相，云何恒住舍性真如相，诸菩萨摩诃萨如实了知而于中学，于一切法如实了知略广之相？”

“善现，无忘失法真如无生无灭，亦无住异而可施设，是名无忘失法真如相；恒住舍性真如无生无灭，亦无住异而可施设，是名恒住舍性真如相。诸菩萨摩诃萨如实了知当于中学，于一切法如实了知略广之相。”

“世尊，云何一切智真如相，云何道相智、一切相智真如相，诸菩萨摩诃萨如实了知而于中学，于一切法如实了知略广之相？”

“善现，一切智真如无生无灭，亦无住异而可施设，是名一切智真如相；道相智、一切相智真如无生无灭，亦无住异而可施设，是名道相智、一切相智真如相。诸菩萨摩诃萨如实了知当于中学，于一切法如实了知略广之相。”

“世尊，云何一切陀罗尼门真如相，云何一切三摩地门真如相，诸菩萨摩诃萨如实了知而于中学，于一切法如实了知略广之相？”

“善现，一切陀罗尼门真如无生无灭，亦无住异而可施设，是名一切陀罗尼门真如相；一切三摩地门真如无生无灭，亦无住异而可施设，是名一切三摩地门真如相。诸菩萨摩诃萨如实了知当于中学，于一切法如实了知略广之相。”

“世尊，云何预流果真如相，云何一来、不还、阿罗汉果真如相，诸菩萨摩诃萨如实了知而于中学，于一切法如实了知略广之相？”

“善现，预流果真如无生无灭，亦无住异而可施设，是名预流果真如相；一来、不还、阿罗汉果真如无生无灭，亦无住异而可施设，是名一来、不还、阿罗汉果真如相。诸菩萨摩诃萨如实了知当于中学，于一切法如实了知略广之相。”

“世尊，云何独觉菩提真如相，诸菩萨摩诃萨如实了知而于中学，于一切法如实了知略广之相？”

“善现，独觉菩提真如无生无灭，亦无住异而可施设，是名独觉菩提真如相。诸菩萨摩诃萨如实了知当于中学，于一切法如实了知略广之相。”

“世尊，云何一切菩萨摩诃萨行真如相，诸菩萨摩诃萨如实了知而于中学，于一切法如实了知略广之相？”

“善现，一切菩萨摩诃萨行真如无生无灭，亦无住异而可施设，是名一切菩萨摩诃萨行真如相。诸菩萨摩诃萨如实了知当于中学，于一切法如实了知略广之相。”

“世尊，云何诸佛无上正等菩提真如相，诸菩萨摩诃萨如实了知而于中学，于一切法如实了知略广之相？”

“善现，诸佛无上正等菩提真如无生无灭，亦无住异而可施设，是名诸佛无上正等菩提真如相。诸菩萨摩诃萨如实了知当于中学，于一切法如实了知略广之相。

“复次，善现，若菩萨摩诃萨如实了知色实际相，如实了知受、想、行、识实际相，是菩萨摩诃萨于一切法如实了知略广之相。

“善现，若菩萨摩诃萨如实了知眼处实际相，如实了知耳、鼻、舌、身、意处实际相，是菩萨摩诃萨于一切法如实了知略广之相。

“善现，若菩萨摩诃萨如实了知色处实际相，如实了知声、香、味、触、法处实际相，是菩萨摩诃萨于一切法如实了知略广之相。

“善现，若菩萨摩诃萨如实了知眼界实际相，如实了知耳、鼻、舌、身、意界实际相，是菩萨摩诃萨于一切法如实了知略广之相。

“善现，若菩萨摩诃萨如实了知色界实际相，如实了知声、香、味、触、法界实际相，是菩萨摩诃萨于一切法如实了知略广之相。

“善现，若菩萨摩诃萨如实了知眼识界实际相，如实了知耳、鼻、舌、身、意识界实际相，是菩萨摩诃萨于一切法如实了知略广之相。

“善现，若菩萨摩诃萨如实了知眼触实际相，如实了知耳、鼻、舌、身、意触实际相，是菩萨摩诃萨于一切法如实了知略广之相。

“善现，若菩萨摩诃萨如实了知眼触为缘所生诸受实际相，如实了知耳、鼻、舌、身、意触为缘所生诸受实际相，是菩萨摩诃萨于一切法如实了知略广之相。

“善现，若菩萨摩诃萨如实了知地界实际相，如实了知水、火、风、空、识界实际相，是菩萨摩诃萨于一切法如实了知略广之相。

“善现，若菩萨摩诃萨如实了知无明实际相，如实了知行、识、名色、六处、触、受、爱、取、有、生、老死愁叹苦忧恼实际相，是菩萨摩诃萨于一切法如实了知略广之相。

“善现，若菩萨摩诃萨如实了知布施波罗蜜多实际相，如实了知净戒、安忍、精进、静虑、般若波罗蜜多实际相，是菩萨摩诃萨于一切法如实了知略广之相。

“善现，若菩萨摩诃萨如实了知内空实际相，如实了知外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空实际相，是菩萨摩诃萨于一切法如实了知略广之相。

“善现，若菩萨摩诃萨如实了知真如实际相，如实了知法界、法性、不虚妄性、不变异性、平等性、离生性、法定、法住、实际、虚空界、不思议界实际相，是菩萨摩诃萨于一切法如实了知略广之相。

“善现，若菩萨摩诃萨如实了知苦圣谛实际相，如实了知集、灭、道圣谛实际相，是菩萨摩诃萨于一切法如实了知略广之相。

“善现，若菩萨摩诃萨如实了知四静虑实际相，如实了知四无量、四无色定实际相，是菩萨摩诃萨于一切法如实了知略广之相。

“善现，若菩萨摩诃萨如实了知八解脱实际相，如实了知八胜处、九次第定、十遍处实际相，是菩萨摩诃萨于一切法如实了知略广之相。

“善现，若菩萨摩诃萨如实了知四念住实际相，如实了知四正断、四神足、五根、五力、七等觉支、八圣道支实际相，是菩萨摩诃萨于一切法如实了知略广之相。

“善现，若菩萨摩诃萨如实了知空解脱门实际相，如实了知无相、无愿解脱门实际相，是菩萨摩诃萨于一切法如实了知略广之相。

“善现，若菩萨摩诃萨如实了知五眼实际相，如实了知六神通实际相，是菩萨摩诃萨于一切法如实了知略广之相。

“善现，若菩萨摩诃萨如实了知佛十力实际相，如实了知四无所畏、四无碍解、大慈、大悲、大喜、大舍、十八佛不共法实际相，是菩萨摩诃萨于一切法如实了知略广之相。

“善现，若菩萨摩诃萨如实了知无忘失法实际相，如实了知恒住舍性实际相，是菩萨摩诃萨于一切法如实了知略广之相。

“善现，若菩萨摩诃萨如实了知一切智实际相，如实了知道相智、一切相智实际相，是菩萨摩诃萨于一切法如实了知略广之相。

“善现，若菩萨摩诃萨如实了知一切陀罗尼门实际相，如实了知一切三摩地门实际相，是菩萨摩诃萨于一切法如实了知略广之相。

“善现，若菩萨摩诃萨如实了知预流果实际相，如实了知一来、不还、阿罗汉果实际相，是菩萨摩诃萨于一切法如实了知略广之相。

“善现，若菩萨摩诃萨如实了知独觉菩提实际相，是菩萨摩诃萨于一切法如实了知略广之相。

“善现，若菩萨摩诃萨如实了知一切菩萨摩诃萨行实际相，是菩萨摩诃萨于一切法如实了知略广之相。

“善现，若菩萨摩诃萨如实了知诸佛无上正等菩提实际相，是菩萨摩诃萨于一切法如实了知略广之相。”

尔时，具寿善现白佛言：“世尊，云何色实际相，云何受、想、行、识实际相，诸菩萨摩诃萨如实了知而于中学，于一切法如实了知略广之相？”

佛言：“善现，无色际是名色实际相，无受、想、行、识际是名受、想、行、识实际相，诸菩萨摩诃萨如实了知当于中学，于一切法如实了知略广之相。”

“世尊，云何眼处实际相，云何耳、鼻、舌、身、意处实际相，诸菩萨摩诃萨如实了知而于中学，于一切法如实了知略广之相？”

“善现，无眼处际是名眼处实际相，无耳、鼻、舌、身、意处际是名耳、鼻、舌、身、意处实际相，诸菩萨摩诃萨如实了知当于中学，于一切法如实了知略广之相。”

“世尊，云何色处实际相，云何声、香、味、触、法处实际相，诸菩萨摩诃萨如实了知而于中学，于一切法如实了知略广之相？”

“善现，无色处际是名色处实际相，无声、香、味、触、法处际是名声、香、味、触、法处实际相，诸菩萨摩诃萨如实了知当于中学，于一切法如实了知略广之相。”

“世尊，云何眼界实际相，云何耳、鼻、舌、身、意界实际相，诸菩萨摩诃萨如实了知而于中学，于一切法如实了知略广之相？”

“善现，无眼界际是名眼界实际相，无耳、鼻、舌、身、意界际是名耳、鼻、舌、身、意界实际相，诸菩萨摩诃萨如实了知当于中学，于一切法如实了知略广之相。”

“世尊，云何色界实际相，云何声、香、味、触、法界实际相，诸菩萨摩诃萨如实了知而于中学，于一切法如实了知略广之相？”

“善现，无色界际是名色界实际相，无声、香、味、触、法界际是名声、香、味、触、法界实际相，诸菩萨摩诃萨如实了知当于中学，于一切法如实了知略广之相。”

“世尊，云何眼识界实际相，云何耳、鼻、舌、身、意识界实际相，诸菩萨摩诃萨如实了知而于中学，于一切法如实了知略广之相？”

“善现，无眼识界际是名眼识界实际相，无耳、鼻、舌、身、意识界际是名耳、鼻、舌、身、意识界实际相，诸菩萨摩诃萨如实了知当于中学，于一切法如实了知略广之相。”

“世尊，云何眼触实际相，云何耳、鼻、舌、身、意触实际相，诸菩萨摩诃萨如实了知而于中学，于一切法如实了知略广之相？”

“善现，无眼触际是名眼触实际相，无耳、鼻、舌、身、意触际是名耳、鼻、舌、身、意触实际相，诸菩萨摩诃萨如实了知当于中学，于一切法如实了知略广之相。”

“世尊，云何眼触为缘所生诸受实际相，云何耳、鼻、舌、身、意触为缘所生诸受实际相，诸菩萨摩诃萨如实了知而于中学，于一切法如实了知略广之相？”

“善现，无眼触为缘所生诸受际是名眼触为缘所生诸受实际相，无耳、鼻、舌、身、意触为缘所生诸受际是名耳、鼻、舌、身、意触为缘所生诸受实际相，诸菩萨摩诃萨如实了知当于中学，于一切法如实了知略广之相。”

“世尊，云何地界实际相，云何水、火、风、空、识界实际相，诸菩萨摩诃萨如实了知而于中学，于一切法如实了知略广之相？”

“善现，无地界际是名地界实际相，无水、火、风、空、识界际是名水、火、风、空、识界实际相，诸菩萨摩诃萨如实了知当于中学，于一切法如实了知略广之相。”

“世尊，云何无明实际相，云何行、识、名色、六处、触、受、爱、取、有、生、老死愁叹苦忧恼实际相，诸菩萨摩诃萨如实了知而于中学，于一切法如实了知略广之相？”

“善现，无无明际是名无明实际相，无行乃至老死愁叹苦忧恼际是名行乃至老死愁叹苦忧恼实际相，诸菩萨摩诃萨如实了知当于中学，于一切法如实了知略广之相。”

## 大般若波罗蜜多经卷第三百五十八

### 初分多问不二品第六十一之八

“世尊，云何布施波罗蜜多实际相，云何净戒、安忍、精进、静虑、般若波罗蜜多实际相，诸菩萨摩诃萨如实了知而于中学，于一切法如实了知略广之相？”

“善现，无布施波罗蜜多际是名布施波罗蜜多实际相，无净戒乃至般若波罗蜜多际是名净戒乃至般若波罗蜜多实际相，诸菩萨摩诃萨如实了知当于中学，于一切法如实了知略广之相。”

“世尊，云何内空实际相，云何外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空实际相，诸菩萨摩诃萨如实了知而于中学，于一切法如实了知略广之相？”

“善现，无内空际是名内空实际相，无外空乃至无性自性空际是名外空乃至无性自性空实际相，诸菩萨摩诃萨如实了知当于中学，于一切法如实了知略广之相。”

“世尊，云何真如实际相，云何法界、法性、不虚妄性、不变异性、平等性、离生性、法定、法住、实际、虚空界、不思议界实际相，诸菩萨摩诃萨如实了知而于中学，于一切法如实了知略广之相？”

“善现，无真如际是名真如实际相，无法界乃至不思议界际是名法界乃至不思议界实际相，诸菩萨摩诃萨如实了知当于中学，于一切法如实了知略广之相。”

“世尊，云何苦圣谛实际相，云何集、灭、道圣谛实际相，诸菩萨摩诃萨如实了知而于中学，于一切法如实了知略广之相？”

“善现，无苦圣谛际是名苦圣谛实际相，无集、灭、道圣谛际是名集、灭、道圣谛实际相，诸菩萨摩诃萨如实了知当于中学，于一切法如实了知略广之相。”

“世尊，云何四静虑实际相，云何四无量、四无色定实际相，诸菩萨摩诃萨如实了知而于中学，于一切法如实了知略广之相？”

“善现，无四静虑际是名四静虑实际相，无四无量、四无色定际是名四无量、四无色定实际相，诸菩萨摩诃萨如实了知当于中学，于一切法如实了知略广之相。”

“世尊，云何八解脱实际相，云何八胜处、九次第定、十遍处实际相，诸菩萨摩诃萨如实了知而于中学，于一切法如实了知略广之相？”

“善现，无八解脱际是名八解脱实际相，无八胜处、九次第定、十遍处际是名八胜处、九次第定、十遍处实际相，诸菩萨摩诃萨如实了知当于中学，于一切法如实了知略广之相。”

“世尊，云何四念住实际相，云何四正断、四神足、五根、五力、七等觉支、八圣道支实际相，诸菩萨摩诃萨如实了知而于中学，于一切法如实了知略广之相？”

“善现，无四念住际是名四念住实际相，无四正断乃至八圣道支际是名四正断乃至八圣道支实际相，诸菩萨摩诃萨如实了知当于中学，于一切法如实了知略广之相。”

“世尊，云何空解脱门实际相，云何无相、无愿解脱门实际相，诸菩萨摩诃萨如实了知而于中学，于一切法如实了知略广之相？”

“善现，无空解脱门际是名空解脱门实际相，无无相、无愿解脱门际是名无相、无愿解脱门实际相，诸菩萨摩诃萨如实了知当于中学，于一切法如实了知略广之相。”

“世尊，云何五眼实际相，云何六神通实际相，诸菩萨摩诃萨如实了知而于中学，于一切法如实了知略广之相？”

“善现，无五眼际是名五眼实际相，无六神通际是名六神通实际相，诸菩萨摩诃萨如实了知当于中学，于一切法如实了知略广之相。”

“世尊，云何佛十力实际相，云何四无所畏、四无碍解、大慈、大悲、大喜、大舍、十八佛不共法实际相，诸菩萨摩诃萨如实了知而于中学，于一切法如实了知略广之相？”

“善现，无佛十力际是名佛十力实际相，无四无所畏乃至十八佛不共法际是名四无所畏乃至十八佛不共法实际相，诸菩萨摩诃萨如实了知当于中学，于一切法如实了知略广之相。”

“世尊，云何无忘失法实际相，云何恒住舍性实际相，诸菩萨摩诃萨如实了知而于中学，于一切法如实了知略广之相？”

“善现，无无忘失法际是名无忘失法实际相，无恒住舍性际是名恒住舍性实际相，诸菩萨摩诃萨如实了知当于中学，于一切法如实了知略广之相。”

“世尊，云何一切智实际相，云何道相智、一切相智实际相，诸菩萨摩诃萨如实了知而于中学，于一切法如实了知略广之相？”

“善现，无一切智际是名一切智实际相，无道相智、一切相智际是名道相智、一切相智实际相，诸菩萨摩诃萨如实了知当于中学，于一切法如实了知略广之相。”

“世尊，云何一切陀罗尼门实际相，云何一切三摩地门实际相，诸菩萨摩诃萨如实了知而于中学，于一切法如实了知略广之相？”

“善现，无一切陀罗尼门际是名一切陀罗尼门实际相，无一切三摩地门际是名一切三摩地门实际相，诸菩萨摩诃萨如实了知当于中学，于一切法如实了知略广之相。”

“世尊，云何预流果实际相，云何一来、不还、阿罗汉果实际相，诸菩萨摩诃萨如实了知而于中学，于一切法如实了知略广之相？”

“善现，无预流果际是名预流果实际相，无一来、不还、阿罗汉果际是名一来、不还、阿罗汉果实际相，诸菩萨摩诃萨如实了知当于中学，于一切法如实了知略广之相。”

“世尊，云何独觉菩提实际相，诸菩萨摩诃萨如实了知而于中学，于一切法如实了知略广之相？”

“善现，无独觉菩提际是名独觉菩提实际相，诸菩萨摩诃萨如实了知当于中学，于一切法如实了知略广之相。”

“世尊，云何一切菩萨摩诃萨行实际相，诸菩萨摩诃萨如实了知而于中学，于一切法如实了知略广之相？”

“善现，无一切菩萨摩诃萨行际是名一切菩萨摩诃萨行实际相，诸菩萨摩诃萨如实了知当于中学，于一切法如实了知略广之相。”

“世尊，云何诸佛无上正等菩提实际相，诸菩萨摩诃萨如实了知而于中学，于一切法如实了知略广之相？”

“善现，无诸佛无上正等菩提际是名诸佛无上正等菩提实际相，诸菩萨摩诃萨如实了知当于中学，于一切法如实了知略广之相。

“复次，善现，若菩萨摩诃萨如实了知色法界相，如实了知受、想、行、识法界相，是菩萨摩诃萨于一切法如实了知略广之相。

“善现，若菩萨摩诃萨如实了知眼处法界相，如实了知耳、鼻、舌、身、意处法界相，是菩萨摩诃萨于一切法如实了知略广之相。

“善现，若菩萨摩诃萨如实了知色处法界相，如实了知声、香、味、触、法处法界相，是菩萨摩诃萨于一切法如实了知略广之相。

“善现，若菩萨摩诃萨如实了知眼界法界相，如实了知耳、鼻、舌、身、意界法界相，是菩萨摩诃萨于一切法如实了知略广之相。

“善现，若菩萨摩诃萨如实了知色界法界相，如实了知声、香、味、触、法界法界相，是菩萨摩诃萨于一切法如实了知略广之相。

“善现，若菩萨摩诃萨如实了知眼识界法界相，如实了知耳、鼻、舌、身、意识界法界相，是菩萨摩诃萨于一切法如实了知略广之相。

“善现，若菩萨摩诃萨如实了知眼触法界相，如实了知耳、鼻、舌、身、意触法界相，是菩萨摩诃萨于一切法如实了知略广之相。

“善现，若菩萨摩诃萨如实了知眼触为缘所生诸受法界相，如实了知耳、鼻、舌、身、意触为缘所生诸受法界相，是菩萨摩诃萨于一切法如实了知略广之相。

“善现，若菩萨摩诃萨如实了知地界法界相，如实了知水、火、风、空、识界法界相，是菩萨摩诃萨于一切法如实了知略广之相。

“善现，若菩萨摩诃萨如实了知无明法界相，如实了知行、识、名色、六处、触、受、爱、取、有、生、老死愁叹苦忧恼法界相，是菩萨摩诃萨于一切法如实了知略广之相。

“善现，若菩萨摩诃萨如实了知布施波罗蜜多法界相，如实了知净戒、安忍、精进、静虑、般若波罗蜜多法界相，是菩萨摩诃萨于一切法如实了知略广之相。

“善现，若菩萨摩诃萨如实了知内空法界相，如实了知外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空法界相，是菩萨摩诃萨于一切法如实了知略广之相。

“善现，若菩萨摩诃萨如实了知真如法界相，如实了知法界、法性、不虚妄性、不变异性、平等性、离生性、法定、法住、实际、虚空界、不思议界法界相，是菩萨摩诃萨于一切法如实了知略广之相。

“善现，若菩萨摩诃萨如实了知苦圣谛法界相，如实了知集、灭、道圣谛法界相，是菩萨摩诃萨于一切法如实了知略广之相。

“善现，若菩萨摩诃萨如实了知四静虑法界相，如实了知四无量、四无色定法界相，是菩萨摩诃萨于一切法如实了知略广之相。

“善现，若菩萨摩诃萨如实了知八解脱法界相，如实了知八胜处、九次第定、十遍处法界相，是菩萨摩诃萨于一切法如实了知略广之相。

“善现，若菩萨摩诃萨如实了知四念住法界相，如实了知四正断、四神足、五根、五力、七等觉支、八圣道支法界相，是菩萨摩诃萨于一切法如实了知略广之相。

“善现，若菩萨摩诃萨如实了知空解脱门法界相，如实了知无相、无愿解脱门法界相，是菩萨摩诃萨于一切法如实了知略广之相。

“善现，若菩萨摩诃萨如实了知五眼法界相，如实了知六神通法界相，是菩萨摩诃萨于一切法如实了知略广之相。

“善现，若菩萨摩诃萨如实了知佛十力法界相，如实了知四无所畏、四无碍解、大慈、大悲、大喜、大舍、十八佛不共法法界相，是菩萨摩诃萨于一切法如实了知略广之相。

“善现，若菩萨摩诃萨如实了知无忘失法法界相，如实了知恒住舍性法界相，是菩萨摩诃萨于一切法如实了知略广之相。

“善现，若菩萨摩诃萨如实了知一切智法界相，如实了知道相智、一切相智法界相，是菩萨摩诃萨于一切法如实了知略广之相。

“善现，若菩萨摩诃萨如实了知一切陀罗尼门法界相，如实了知一切三摩地门法界相，是菩萨摩诃萨于一切法如实了知略广之相。

“善现，若菩萨摩诃萨如实了知预流果法界相，如实了知一来、不还、阿罗汉果法界相，是菩萨摩诃萨于一切法如实了知略广之相。

“善现，若菩萨摩诃萨如实了知独觉菩提法界相，是菩萨摩诃萨于一切法如实了知略广之相。

“善现，若菩萨摩诃萨如实了知一切菩萨摩诃萨行法界相，是菩萨摩诃萨于一切法如实了知略广之相。

“善现，若菩萨摩诃萨如实了知诸佛无上正等菩提法界相，是菩萨摩诃萨于一切法如实了知略广之相。”

尔时，具寿善现白佛言：“世尊，云何色法界相，云何受、想、行、识法界相，诸菩萨摩诃萨如实了知而于中学，于一切法如实了知略广之相？”

佛言：“善现，色界虚空界是名色法界，此色法界无断无别而可施设，是名色法界相；受、想、行、识界虚空界是名受、想、行、识法界，此受、想、行、识法界亦无断无别而可施设，是名受、想、行、识法界相。诸菩萨摩诃萨如实了知当于中学，于一切法如实了知略广之相。”

“世尊，云何眼处法界相，云何耳、鼻、舌、身、意处法界相，诸菩萨摩诃萨如实了知而于中学，于一切法如实了知略广之相？”

“善现，眼处界虚空界是名眼处法界，此眼处法界无断无别而可施设，是名眼处法界相；耳、鼻、舌、身、意处界虚空界是名耳、鼻、舌、身、意处法界，此耳、鼻、舌、身、意处法界亦无断无别而可施设，是名耳、鼻、舌、身、意处法界相。诸菩萨摩诃萨如实了知当于中学，于一切法如实了知略广之相。”

“世尊，云何色处法界相，云何声、香、味、触、法处法界相，诸菩萨摩诃萨如实了知而于中学，于一切法如实了知略广之相？”

“善现，色处界虚空界是名色处法界，此色处法界无断无别而可施设，是名色处法界相；声、香、味、触、法处界虚空界是名声、香、味、触、法处法界，此声、香、味、触、法处法界亦无断无别而可施设，是名声、香、味、触、法处法界相。诸菩萨摩诃萨如实了知当于中学，于一切法如实了知略广之相。”

“世尊，云何眼界法界相，云何耳、鼻、舌、身、意界法界相，诸菩萨摩诃萨如实了知而于中学，于一切法如实了知略广之相？”

“善现，眼界法界虚空界是名眼界法界，此眼界法界无断无别而可施设，是名眼界法界相；耳、鼻、舌、身、意界法界虚空界是名耳、鼻、舌、身、意界法界，此耳、鼻、舌、身、意界法界亦无断无别而可施设，是名耳、鼻、舌、身、意界法界相。诸菩萨摩诃萨如实了知当于中学，于一切法如实了知略广之相。”

“世尊，云何色界法界相，云何声、香、味、触、法界法界相，诸菩萨摩诃萨如实了知而于中学，于一切法如实了知略广之相？”

“善现，色界法界虚空界是名色界法界，此色界法界无断无别而可施设，是名色界法界相；声、香、味、触、法界法界虚空界是名声、香、味、触、法界法界，此声、香、味、触、法界法界亦无断无别而可施设，是名声、香、味、触、法界法界相。诸菩萨摩诃萨如实了知当于中学，于一切法如实了知略广之相。”

“世尊，云何眼识界法界相，云何耳、鼻、舌、身、意识界法界相，诸菩萨摩诃萨如实了知而于中学，于一切法如实了知略广之相？”

“善现，眼识界法界虚空界是名眼识界法界，此眼识界法界无断无别而可施设，是名眼识界法界相；耳、鼻、舌、身、意识界法界虚空界是名耳、鼻、舌、身、意识界法界，此耳、鼻、舌、身、意识界法界亦无断无别而可施设，是名耳、鼻、舌、身、意识界法界相。诸菩萨摩诃萨如实了知当于中学，于一切法如实了知略广之相？”

“世尊，云何眼触法界相，云何耳、鼻、舌、身、意触法界相，诸菩萨摩诃萨如实了知而于中学，于一切法如实了知略广之相？”

“善现，眼触界虚空界是名眼触法界，此眼触法界无断无别而可施设，是名眼触法界相；耳、鼻、舌、身、意触界虚空界是名耳、鼻、舌、身、意触法界，此耳、鼻、舌、身、意触法界亦无断无别而可施设，是名耳、鼻、舌、身、意触法界相。诸菩萨摩诃萨如实了知当于中学，于一切法如实了知略广之相。”

“世尊，云何眼触为缘所生诸受法界相，云何耳、鼻、舌、身、意触为缘所生诸受法界相，诸菩萨摩诃萨如实了知而于中学，于一切法如实了知略广之相？”

“善现，眼触为缘所生诸受界虚空界是名眼触为缘所生诸受法界，此眼触为缘所生诸受法界无断无别而可施设，是名眼触为缘所生诸受法界相；耳、鼻、舌、身、意触为缘所生诸受界虚空界是名耳、鼻、舌、身、意触为缘所生诸受法界，此耳、鼻、舌、身、意触为缘所生诸受法界亦无断无别而可施设，是名耳、鼻、舌、身、意触为缘所生诸受法界相。诸菩萨摩诃萨如实了知当于中学，于一切法如实了知略广之相。”

“世尊，云何地界法界相，云何水、火、风、空、识界法界相，诸菩萨摩诃萨如实了知而于中学，于一切法如实了知略广之相？”

“善现，地界法界虚空界是名地界法界，此地界法界无断无别而可施设，是名地界法界相；水、火、风、空、识界法界虚空界是名水、火、风、空、识界法界，此水、火、风、空、识界法界亦无断无别而可施设，是名水、火、风、空、识界法界相。诸菩萨摩诃萨如实了知当于中学，于一切法如实了知略广之相。”

“世尊，云何无明法界相，云何行、识、名色、六处、触、受、爱、取、有、生、老死愁叹苦忧恼法界相，诸菩萨摩诃萨如实了知而于中学，于一切法如实了知略广之相？”

“善现，无明界虚空界是名无明法界，此无明法界无断无别而可施设，是名无明法界相；行乃至老死愁叹苦忧恼界虚空界是名行乃至老死愁叹苦忧恼法界，此行乃至老死愁叹苦忧恼法界亦无断无别而可施设，是名行乃至老死愁叹苦忧恼法界相。诸菩萨摩诃萨如实了知当于中学，于一切法如实了知略广之相。”

“世尊，云何布施波罗蜜多法界相，云何净戒、安忍、精进、静虑、般若波罗蜜多法界相，诸菩萨摩诃萨如实了知而于中学，于一切法如实了知略广之相？”

“善现，布施波罗蜜多界虚空界是名布施波罗蜜多法界，此布施波罗蜜多法界无断无别而可施设，是名布施波罗蜜多法界相；净戒乃至般若波罗蜜多界虚空界是名净戒乃至般若波罗蜜多法界，此净戒乃至般若波罗蜜多法界亦无断无别而可施设，是名净戒乃至般若波罗蜜多法界相。诸菩萨摩诃萨如实了知当于中学，于一切法如实了知略广之相。”

“世尊，云何内空法界相，云何外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空法界相，诸菩萨摩诃萨如实了知而于中学，于一切法如实了知略广之相？”

“善现，内空界虚空界是名内空法界，此内空法界无断无别而可施设，是名内空法界相；外空乃至无性自性空界虚空界是名外空乃至无性自性空法界，此外空乃至无性自性空法界亦无断无别而可施设，是名外空乃至无性自性空法界相。诸菩萨摩诃萨如实了知当于中学，于一切法如实了知略广之相。”

“世尊，云何真如法界相，云何法界、法性、不虚妄性、不变异性、平等性、离生性、法定、法住、实际、虚空界、不思议界法界相，诸菩萨摩诃萨如实了知而于中学，于一切法如实了知略广之相？”

“善现，真如界虚空界是名真如法界，此真如法界无断无别而可施设，是名真如法界相；法界乃至不思议界法界虚空界是名法界乃至不思议界法界，此法界乃至不思议界法界亦无断无别而可施设，是名法界乃至不思议界法界相。诸菩萨摩诃萨如实了知当于中学，于一切法如实了知略广之相。”

“世尊，云何苦圣谛法界相，云何集、灭、道圣谛法界相，诸菩萨摩诃萨如实了知而于中学，于一切法如实了知略广之相？”

“善现，苦圣谛界虚空界是名苦圣谛法界，此苦圣谛法界无断无别而可施设，是名苦圣谛法界相；集、灭、道圣谛界虚空界是名集、灭、道圣谛法界，此集、灭、道圣谛法界亦无断无别而可施设，是名集、灭、道圣谛法界相。诸菩萨摩诃萨如实了知当于中学，于一切法如实了知略广之相。”

“世尊，云何四静虑法界相，云何四无量、四无色定法界相，诸菩萨摩诃萨如实了知而于中学，于一切法如实了知略广之相？”

“善现，四静虑界虚空界是名四静虑法界，此四静虑法界无断无别而可施设，是名四静虑法界相；四无量、四无色定界虚空界是名四无量、四无色定法界，此四无量、四无色定法界亦无断无别而可施设，是名四无量、四无色定法界相。诸菩萨摩诃萨如实了知当于中学，于一切法如实了知略广之相。”

“世尊，云何八解脱法界相，云何八胜处、九次第定、十遍处法界相，诸菩萨摩诃萨如实了知而于中学，于一切法如实了知略广之相？”

“善现，八解脱界虚空界是名八解脱法界，此八解脱法界无断无别而可施设，是名八解脱法界相；八胜处、九次第定、十遍处界虚空界是名八胜处、九次第定、十遍处法界，此八胜处、九次第定、十遍处法界亦无断无别而可施设，是名八胜处、九次第定、十遍处法界相。诸菩萨摩诃萨如实了知当于中学，于一切法如实了知略广之相。”

“世尊，云何四念住法界相，云何四正断、四神足、五根、五力、七等觉支、八圣道支法界相，诸菩萨摩诃萨如实了知而于中学，于一切法如实了知略广之相？”

“善现，四念住界虚空界是名四念住法界，此四念住法界无断无别而可施设，是名四念住法界相；四正断乃至八圣道支界虚空界是名四正断乃至八圣道支法界，此四正断乃至八圣道支法界亦无断无别而可施设，是名四正断乃至八圣道支法界相。诸菩萨摩诃萨如实了知当于中学，于一切法如实了知略广之相。”

“世尊，云何空解脱门法界相，云何无相、无愿解脱门法界相，诸菩萨摩诃萨如实了知而于中学，于一切法如实了知略广之相？”

“善现，空解脱门界虚空界是名空解脱门法界，此空解脱门法界无断无别而可施设，是名空解脱门法界相；无相、无愿解脱门界虚空界是名无相、无愿解脱门法界，此无相、无愿解脱门法界亦无断无别而可施设，是名无相、无愿解脱门法界相。诸菩萨摩诃萨如实了知当于中学，于一切法如实了知略广之相。”

“世尊，云何五眼法界相，云何六神通法界相，诸菩萨摩诃萨如实了知而于中学，于一切法如实了知略广之相？”

“善现，五眼界虚空界是名五眼法界，此五眼法界无断无别而可施设，是名五眼法界相；六神通界虚空界是名六神通法界，此六神通法界亦无断无别而可施设，是名六神通法界相。诸菩萨摩诃萨如实了知当于中学，于一切法如实了知略广之相。”

“世尊，云何佛十力法界相，云何四无所畏、四无碍解、大慈、大悲、大喜、大舍、十八佛不共法法界相，诸菩萨摩诃萨如实了知而于中学，于一切法如实了知略广之相？”

“善现，佛十力界虚空界是名佛十力法界，此佛十力法界无断无别而可施设，是名佛十力法界相；四无所畏乃至十八佛不共法法界虚空界是名四无所畏乃至十八佛不共法法界，此四无所畏乃至十八佛不共法法界亦无断无别而可施设，是名四无所畏乃至十八佛不共法法界相。诸菩萨摩诃萨如实了知当于中学，于一切法如实了知略广之相。”

“世尊，云何无忘失法法界相，云何恒住舍性法界相，诸菩萨摩诃萨如实了知而于中学，于一切法如实了知略广之相？”

“善现，无忘失法法界虚空界是名无忘失法法界，此无忘失法法界无断无别而可施设，是名无忘失法法界相；恒住舍性界虚空界是名恒住舍性法界，此恒住舍性法界亦无断无别而可施设，是名恒住舍性法界相。诸菩萨摩诃萨如实了知当于中学，于一切法如实了知略广之相。”

“世尊，云何一切智法界相，云何道相智、一切相智法界相，诸菩萨摩诃萨如实了知而于中学，于一切法如实了知略广之相？”

“善现，一切智界虚空界是名一切智法界，此一切智法界无断无别而可施设，是名一切智法界相；道相智、一切相智界虚空界是名道相智、一切相智法界，此道相智、一切相智法界亦无断无别而可施设，是名道相智、一切相智法界相。诸菩萨摩诃萨如实了知当于中学，于一切法如实了知略广之相。”

“世尊，云何一切陀罗尼门法界相，云何一切三摩地门法界相，诸菩萨摩诃萨如实了知而于中学，于一切法如实了知略广之相？”

“善现，一切陀罗尼门界虚空界是名一切陀罗尼门法界，此一切陀罗尼门法界无断无别而可施设，是名一切陀罗尼门法界相；一切三摩地门界虚空界是名一切三摩地门法界，此一切三摩地门法界亦无断无别而可施设，是名一切三摩地门法界相。诸菩萨摩诃萨如实了知当于中学，于一切法如实了知略广之相。”

“世尊，云何预流果法界相，云何一来、不还、阿罗汉果法界相，诸菩萨摩诃萨如实了知而于中学，于一切法如实了知略广之相？”

“善现，预流果界虚空界是名预流果法界，此预流果法界无断无别而可施设，是名预流果法界相；一来、不还、阿罗汉果界虚空界是名一来、不还、阿罗汉果法界，此一来、不还、阿罗汉果法界亦无断无别而可施设，是名一来、不还、阿罗汉果法界相。诸菩萨摩诃萨如实了知当于中学，于一切法如实了知略广之相。”

“世尊，云何独觉菩提法界相，诸菩萨摩诃萨如实了知而于中学，于一切法如实了知略广之相？”

“善现，独觉菩提界虚空界是名独觉菩提法界，此独觉菩提法界无断无别而可施设，是名独觉菩提法界相；诸菩萨摩诃萨如实了知当于中学，于一切法如实了知略广之相。”

“世尊，云何一切菩萨摩诃萨行法界相，诸菩萨摩诃萨如实了知而于中学，于一切法如实了知略广之相？”

“善现，一切菩萨摩诃萨行界虚空界是名一切菩萨摩诃萨行法界，此一切菩萨摩诃萨行法界无断无别而可施设，是名一切菩萨摩诃萨行法界相。诸菩萨摩诃萨如实了知当于中学，于一切法如实了知略广之相。”

“世尊，云何诸佛无上正等菩提法界相，诸菩萨摩诃萨如实了知而于中学，于一切法如实了知略广之相？”

“善现，诸佛无上正等菩提界虚空界是名诸佛无上正等菩提法界，此诸佛无上正等菩提法界无断无别而可施设，是名诸佛无上正等菩提法界相。诸菩萨摩诃萨如实了知当于中学，于一切法如实了知略广之相。”

## 大般若波罗蜜多经卷第三百五十九

### 初分多问不二品第六十一之九

尔时，具寿善现白佛言：“世尊，菩萨摩诃萨复云何应知一切法略广相？”

佛言：“善现，若菩萨摩诃萨如实了知一切法不合不散，是菩萨摩诃萨如是当知一切法略广相。”

具寿善现复白佛言：“世尊，何等一切法不合不散？”

佛言：“善现，色不合不散，受、想、行、识亦不合不散；眼处不合不散，耳、鼻、舌、身、意处亦不合不散；色处不合不散，声、香、味、触、法处亦不合不散；眼界不合不散，耳、鼻、舌、身、意界亦不合不散；色界不合不散，声、香、味、触、法界亦不合不散；眼识界不合不散，耳、鼻、舌、身、意识界亦不合不散；眼触不合不散，耳、鼻、舌、身、意触亦不合不散；眼触为缘所生诸受不合不散，耳、鼻、舌、身、意触为缘所生诸受亦不合不散；地界不合不散，水、火、风、空、识界亦不合不散；无明不合不散，行、识、名色、六处、触、受、爱、取、有、生、老死愁叹苦忧恼亦不合不散；布施波罗蜜多不合不散，净戒、安忍、精进、静虑、般若波罗蜜多亦不合不散；内空不合不散，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦不合不散；真如不合不散，法界、法性、不虚妄性、不变异性、平等性、离生性、法定、法住、实际、虚空界、不思议界亦不合不散；苦圣谛不合不散，集、灭、道圣谛亦不合不散；四静虑不合不散，四无量、四无色定亦不合不散；八解脱不合不散，八胜处、九次第定、十遍处亦不合不散；四念住不合不散，四正断、四神足、五根、五力、七等觉支、八圣道支亦不合不散；空解脱门不合不散，无相、无愿解脱门亦不合不散；五眼不合不散，六神通亦不合不散；佛十力不合不散，四无所畏、四无碍解、大慈、大悲、大喜、大舍、十八佛不共法亦不合不散；无忘失法不合不散，恒住舍性亦不合不散；一切智不合不散，道相智、一切相智亦不合不散；一切陀罗尼门不合不散，一切三摩地门亦不合不散；预流果不合不散，一来、不还、阿罗汉果亦不合不散；独觉菩提不合不散；一切菩萨摩诃萨行不合不散；诸佛无上正等菩提不合不散；有为界不合不散，无为界亦不合不散。何以故？

“善现，<font color='red'>如是诸法皆无自性，若无自性则无所有，若无所有，则不可说有合有散。</font>诸菩萨摩诃萨于一切法如是了知，则能了知略广之相。”

时，具寿善现白佛言：“世尊，如是名为略摄六种波罗蜜多，诸菩萨摩诃萨若于中学能多所作。世尊，如是略摄波罗蜜多，初修业菩萨摩诃萨常应于中学，乃至住十地菩萨摩诃萨亦应于中学。世尊，若菩萨摩诃萨学此略摄波罗蜜多，于一切法知略广相。”

佛言：“善现，如是，如是，如汝所说。善现，如是法门，利根菩萨摩诃萨能入，中根菩萨摩诃萨亦能入。善现，如是法门，定根菩萨摩诃萨能入，不定根菩萨摩诃萨亦能入。善现，如是法门无障无碍，若菩萨摩诃萨专于中学，无不能入。善现，如是法门，非懈怠者、劣精进者、失正念者、散乱心者、习恶慧者之所能入。善现，如是法门，不懈怠者、胜精进者、住正念者、善摄心者、修妙慧者方能趣入。善现，若菩萨摩诃萨欲住不退转地，欲住第十地，欲住一切智智地，当勤方便入此法门。

“善现，若菩萨摩诃萨如此般若波罗蜜多所说而学，是菩萨摩诃萨能随证得布施、净戒、安忍、精进、静虑、般若波罗蜜多，亦随证得内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦随证得真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦随证得苦、集、灭、道圣谛，亦随证得四静虑、四无量、四无色定，亦随证得八解脱、八胜处、九次第定、十遍处，亦随证得四念住、四正断、四神足、五根、五力、七等觉支、八圣道支，亦随证得空、无相、无愿解脱门，亦随证得五眼、六神通，亦随证得佛十力、四无所畏、四无碍解、大慈、大悲、大喜、大舍、十八佛不共法，亦随证得无忘失法、恒住舍性，亦随证得一切智、道相智、一切相智，亦随证得一切陀罗尼门、一切三摩地门。

“善现，若菩萨摩诃萨如是依此甚深般若波罗蜜多所说而学，是菩萨摩诃萨如是如是转近所求一切智智。善现，若菩萨摩诃萨如此般若波罗蜜多所说而学，是菩萨摩诃萨所有魔事随起即灭。是故，善现，若菩萨摩诃萨欲疾灭除一切业障，欲正摄受方便善巧，当学般若波罗蜜多。

“复次，善现，若时菩萨摩诃萨行是般若波罗蜜多，修是般若波罗蜜多，习是般若波罗蜜多；是时菩萨摩诃萨，便为十方无量无数无边世界一切如来、应、正等觉现在住持说正法者皆共护念。所以者何？过去、未来、现在诸佛，无不皆从如是般若波罗蜜多而出生故。是故，善现，若菩萨摩诃萨能行般若波罗蜜多，应作是念：‘过去、未来、现在诸佛所证得法，我亦当得。’如是，善现，诸菩萨摩诃萨应勤修学如是般若波罗蜜多，若勤修学如是般若波罗蜜多，是菩萨摩诃萨疾证无上正等菩提。是故，善现，诸菩萨摩诃萨常应不离一切智智相应作意修行般若波罗蜜多。

“复次，善现，若菩萨摩诃萨于此般若波罗蜜多如实修行，经弹指顷，是菩萨摩诃萨所获福聚其量甚多。假使有人教化三千大千世界诸有情类，皆令安住布施、净戒、安忍、精进、静虑、般若，或令安住解脱及解脱知见，或令安住预流、一来、不还、阿罗汉果，或令安住独觉菩提，是人虽获无量福聚，而犹不及彼菩萨摩诃萨于此般若波罗蜜多如实修行经弹指顷。何以故？善现，如是般若波罗蜜多，能生一切布施、净戒、安忍、精进、静虑、般若，能生一切解脱及解脱知见，能生预流、一来、不还、阿罗汉果，能生独觉菩提，能生无上正等菩提。现在十方无量无数无边世界一切如来、应、正等觉，无不皆由如是般若波罗蜜多今得出现；于过去世一切如来、应、正等觉，无不皆由如是般若波罗蜜多已得出现；于未来世一切如来、应、正等觉，无不皆由如是般若波罗蜜多当得出现。

“复次，善现，若菩萨摩诃萨能不远离一切智智相应作意修行般若波罗蜜多，经须臾顷，或经半日，或经一日，或经一月，或经一岁，或经百岁，或经一劫，或经百劫，乃至或复经无数劫；是菩萨摩诃萨所获福聚其量甚多，胜过教化于十方面各如殑伽沙等世界诸有情类，皆令安住布施、净戒、安忍、精进、静虑、般若，或令安住解脱及解脱知见，或令安住预流、一来、不还、阿罗汉果，或令安住独觉菩提所获福聚。何以故？善现，由此般若波罗蜜多，出生过去、未来、现在一切如来、应、正等觉，为诸有情如实施设布施、净戒、安忍、精进、静虑、般若，为诸有情如实施设解脱及解脱知见，为诸有情如实施设预流、一来、不还、阿罗汉果，为诸有情如实施设独觉菩提，为诸有情如实施设诸佛无上正等菩提故，以此福聚胜过于彼。

“复次，善现，若菩萨摩诃萨如此般若波罗蜜多所说而住，当知是菩萨摩诃萨不复退转，常为诸佛之所护念，成就最胜方便善巧，已曾亲近供养无量百千俱胝那庾多佛，于诸佛所已种无量殊胜善根。

“当知是菩萨摩诃萨已为无量真善知识之所摄受，已久修习布施、净戒、安忍、精进、静虑、般若波罗蜜多，已久安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，已久安住真如、法界、法性、不虚妄性、不变异性、平等性、离生性、法定、法住、实际、虚空界、不思议界，已久安住苦、集、灭、道圣谛，已久修习四静虑、四无量、四无色定，已久修习八解脱、八胜处、九次第定、十遍处，已久修习四念住、四正断、四神足、五根、五力、七等觉支、八圣道支，已久修习空、无相、无愿解脱门，已久修习五眼、六神通，已久修习佛十力、四无所畏、四无碍解、大慈、大悲、大喜、大舍、十八佛不共法，已久修习无忘失法、恒住舍性，已久修习一切陀罗尼门、一切三摩地门，已久修习一切智、道相智、一切相智。

“当知是菩萨摩诃萨住童子地，一切所愿无不满足，常见诸佛曾无暂舍，于诸善根恒不舍离，常能成熟一切有情，亦常严净所有佛土，从一佛土趣一佛土，恭敬供养诸佛世尊，听受修行无上乘法。

“当知是菩萨摩诃萨已得无断无尽辩才，已得殊胜陀罗尼法，成就最上微妙色身，已得诸佛授圆满记，于随所乐为度有情，受诸有身已得自在。

“当知是菩萨摩诃萨善知所缘门，善知行相门；善知字门，善知非字门；善知言，善知不言；善知一增语，善知二增语，善知多增语；善知女增语，善知男增语，善知非女男增语；善知过去增语，善知未来增语，善知现在增语；善知诸文，善知诸义。

“当知是菩萨摩诃萨善知色，善知受，善知想，善知行，善知识；善知蕴，善知界，善知处；善知缘起，善知缘起支；善知世间性，善知涅槃性；善知法界相，善知行相，善知非行相；善知有为相，善知无为相，善知有为、无为相；善知相相，善知非相相；善知有，善知非有；善知自性，善知他性；善知合，善知散，善知合、散；善知相应，善知不相应，善知相应、不相应；善知真如，善知不虚妄性，善知不变异性，善知法性，善知法界，善知法定，善知法住；善知缘性，善知非缘性；善知诸圣谛；善知静虑，善知无量，善知无色定；善知六波罗蜜多；善知四念住，善知四正断，善知四神足，善知五根，善知五力，善知七等觉支，善知八圣道支；善知八解脱，善知八胜处，善知九次第定，善知十遍处；善知陀罗尼门，善知三摩地门；善知空解脱门，善知无相解脱门，善知无愿解脱门；善知一切空法门；善知五眼，善知六神通；善知佛十力，善知四无所畏，善知四无碍解，善知大慈、大悲、大喜、大舍，善知十八佛不共法；善知无忘失法，善知恒住舍性；善知一切智，善知道相智，善知一切相智；善知有为界，善知无为界；善知界，善知非界。

“当知是菩萨摩诃萨善知色作意，善知受、想、行、识作意；善知眼处作意，善知耳、鼻、舌、身、意处作意；善知色处作意，善知声、香、味、触、法处作意；善知眼界作意，善知耳、鼻、舌、身、意界作意；善知色界作意，善知声、香、味、触、法界作意；善知眼识界作意，善知耳、鼻、舌、身、意识界作意；善知眼触作意，善知耳、鼻、舌、身、意触作意；善知眼触为缘所生诸受作意，善知耳、鼻、舌、身、意触为缘所生诸受作意；善知地界作意，善知水、火、风、空、识界作意；善知无明作意，善知行、识、名色、六处、触、受、爱、取、有、生、老死愁叹苦忧恼作意；善知布施波罗蜜多作意，善知净戒、安忍、精进、静虑、般若波罗蜜多作意；善知内空作意，善知外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空作意；善知真如作意，善知法界、法性、不虚妄性、不变异性、平等性、离生性、法定、法住、实际、虚空界、不思议界作意；善知苦圣谛作意，善知集、灭、道圣谛作意；善知四念住作意，善知四正断、四神足、五根、五力、七等觉支、八圣道支作意；善知四静虑作意，善知四无量、四无色定作意；善知八解脱作意，善知八胜处、九次第定、十遍处作意；善知一切陀罗尼门作意，善知一切三摩地门作意；善知空解脱门作意，善知无相、无愿解脱门作意；善知五眼作意，善知六神通作意；善知佛十力作意，善知四无所畏、四无碍解、大慈、大悲、大喜、大舍、十八佛不共法作意；善知无忘失法作意，善知恒住舍性作意；善知一切智作意，善知道相智、一切相智作意。

“当知是菩萨摩诃萨善知色色相空，善知受、想、行、识受、想、行、识相空；善知眼处眼处相空，善知耳、鼻、舌、身、意处耳、鼻、舌、身、意处相空；善知色处色处相空，善知声、香、味、触、法处声、香、味、触、法处相空；善知眼界眼界相空，善知耳、鼻、舌、身、意界耳、鼻、舌、身、意界相空；善知色界色界相空，善知声、香、味、触、法界声、香、味、触、法界相空；善知眼识界眼识界相空，善知耳、鼻、舌、身、意识界耳、鼻、舌、身、意识界相空；善知眼触眼触相空，善知耳、鼻、舌、身、意触耳、鼻、舌、身、意触相空；善知眼触为缘所生诸受眼触为缘所生诸受相空，善知耳、鼻、舌、身、意触为缘所生诸受耳、鼻、舌、身、意触为缘所生诸受相空；善知地界地界相空，善知水、火、风、空、识界水、火、风、空、识界相空；善知无明无明相空，善知行、识、名色、六处、触、受、爱、取、有、生、老死愁叹苦忧恼行乃至老死愁叹苦忧恼相空；善知布施波罗蜜多布施波罗蜜多相空，善知净戒、安忍、精进、静虑、般若波罗蜜多净戒乃至般若波罗蜜多相空；善知内空内空相空，善知外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空外空乃至无性自性空相空；善知真如真如相空，善知法界、法性、不虚妄性、不变异性、平等性、离生性、法定、法住、实际、虚空界、不思议界法界乃至不思议界相空；善知苦圣谛苦圣谛相空，善知集、灭、道圣谛集、灭、道圣谛相空；善知四念住四念住相空，善知四正断、四神足、五根、五力、七等觉支、八圣道支四正断乃至八圣道支相空；善知四静虑四静虑相空，善知四无量、四无色定四无量、四无色定相空；善知八解脱八解脱相空，善知八胜处、九次第定、十遍处八胜处、九次第定、十遍处相空；善知一切陀罗尼门一切陀罗尼门相空，善知一切三摩地门一切三摩地门相空；善知空解脱门空解脱门相空，善知无相、无愿解脱门无相、无愿解脱门相空；善知五眼五眼相空，善知六神通六神通相空；善知佛十力佛十力相空，善知四无所畏、四无碍解、大慈、大悲、大喜、大舍、十八佛不共法四无所畏乃至十八佛不共法相空；善知无忘失法无忘失法相空，善知恒住舍性恒住舍性相空；善知一切智一切智相空，善知道相智、一切相智道相智、一切相智相空；善知预流果预流果相空，善知一来、不还、阿罗汉果一来、不还、阿罗汉果相空；善知独觉菩提独觉菩提相空；善知一切菩萨摩诃萨行一切菩萨摩诃萨行相空；善知诸佛无上正等菩提诸佛无上正等菩提相空。

“当知是菩萨摩诃萨善知止息道，善知不止息道；善知生，善知灭，善知住、异；善知贪、瞋、痴，善知无贪、无瞋、无痴；善知见，善知非见；善知邪见，善知非邪见；善知一切见、缠、随眠、结缚，善知一切见、缠、随眠、结缚断；善知名，善知色，善知名色；善知因缘，善知等无间缘，善知所缘缘，善知增上缘；善知行，善知解；善知相，善知状；善知苦，善知集，善知灭，善知道；善知地狱，善知地狱道；善知傍生，善知傍生道；善知鬼界，善知鬼界道；善知人，善知人道；善知天，善知天道；善知预流，善知预流果，善知预流道；善知一来，善知一来果，善知一来道；善知不还，善知不还果，善知不还道；善知阿罗汉，善知阿罗汉果，善知阿罗汉道；善知独觉，善知独觉菩提，善知独觉道；善知菩萨摩诃萨，善知菩萨摩诃萨行；善知如来、应、正等觉；善知无上正等菩提；善知一切智，善知一切智道；善知道相智，善知道相智道；善知一切相智，善知一切相智道；善知根、善知根圆满，善知根胜劣；善知慧，善知疾慧，善知力慧，善知利慧，善知速慧，善知达慧，善知广慧，善知深慧，善知大慧，善知无等慧，善知真实慧，善知珍宝慧；善知过去世，善知未来世，善知现在世；善知方便；善知意乐，善知增上意乐；善知顾有情；善知文义相；善知诸圣法；善知安立三乘方便。

“善现，若菩萨摩诃萨行般若波罗蜜多，引般若波罗蜜多，修般若波罗蜜多，获如是等功德胜利。”

尔时，具寿善现白佛言：“世尊，菩萨摩诃萨云何当行般若波罗蜜多？云何当引般若波罗蜜多？云何当修般若波罗蜜多？”

佛言：“善现，菩萨摩诃萨观色寂静故、可破坏故、不自在故、体虚妄故、不坚实故，应行般若波罗蜜多；观受、想、行、识寂静故、可破坏故、不自在故、体虚妄故、不坚实故，应行般若波罗蜜多。

“善现，菩萨摩诃萨观眼处寂静故、可破坏故、不自在故、体虚妄故、不坚实故，应行般若波罗蜜多；观耳、鼻、舌、身、意处寂静故、可破坏故、不自在故、体虚妄故、不坚实故，应行般若波罗蜜多。

“善现，菩萨摩诃萨观色处寂静故、可破坏故、不自在故、体虚妄故、不坚实故，应行般若波罗蜜多；观声、香、味、触、法处寂静故、可破坏故、不自在故、体虚妄故、不坚实故，应行般若波罗蜜多。

“善现，菩萨摩诃萨观眼界寂静故、可破坏故、不自在故、体虚妄故、不坚实故，应行般若波罗蜜多；观耳、鼻、舌、身、意界寂静故、可破坏故、不自在故、体虚妄故、不坚实故，应行般若波罗蜜多。

“善现，菩萨摩诃萨观色界寂静故、可破坏故、不自在故、体虚妄故、不坚实故，应行般若波罗蜜多；观声、香、味、触、法界寂静故、可破坏故、不自在故、体虚妄故、不坚实故，应行般若波罗蜜多。

“善现，菩萨摩诃萨观眼识界寂静故、可破坏故、不自在故、体虚妄故、不坚实故，应行般若波罗蜜多；观耳、鼻、舌、身、意识界寂静故、可破坏故、不自在故、体虚妄故、不坚实故，应行般若波罗蜜多。

“善现，菩萨摩诃萨观眼触寂静故、可破坏故、不自在故、体虚妄故、不坚实故，应行般若波罗蜜多；观耳、鼻、舌、身、意触寂静故、可破坏故、不自在故、体虚妄故、不坚实故，应行般若波罗蜜多。

“善现，菩萨摩诃萨观眼触为缘所生诸受寂静故、可破坏故、不自在故、体虚妄故、不坚实故，应行般若波罗蜜多；观耳、鼻、舌、身、意触为缘所生诸受寂静故、可破坏故、不自在故、体虚妄故、不坚实故，应行般若波罗蜜多。

“善现，菩萨摩诃萨观地界寂静故、可破坏故、不自在故、体虚妄故、不坚实故，应行般若波罗蜜多；观水、火、风、空、识界寂静故、可破坏故、不自在故、体虚妄故、不坚实故，应行般若波罗蜜多。

“善现，菩萨摩诃萨观无明寂静故、可破坏故、不自在故、体虚妄故、不坚实故，应行般若波罗蜜多；观行、识、名色、六处、触、受、爱、取、有、生、老死愁叹苦忧恼寂静故、可破坏故、不自在故、体虚妄故、不坚实故，应行般若波罗蜜多。

“善现，汝问菩萨摩诃萨云何当引般若波罗蜜多者，菩萨摩诃萨如引虚空空，应引般若波罗蜜多。

“善现，汝问菩萨摩诃萨云何当修般若波罗蜜多者，菩萨摩诃萨如修虚空空，应修般若波罗蜜多。”

具寿善现复白佛言：“世尊，菩萨摩诃萨为经几时当行般若波罗蜜多，当引般若波罗蜜多，当修般若波罗蜜多？”

佛言：“善现，菩萨摩诃萨从初发心乃至安坐妙菩提座，应行般若波罗蜜多，应引般若波罗蜜多，应修般若波罗蜜多。”

具寿善现复白佛言：“世尊，菩萨摩诃萨住何等心无间，当行般若波罗蜜多，当引般若波罗蜜多，当修般若波罗蜜多？”

佛言：“善现，菩萨摩诃萨从初发心乃至安坐妙菩提座，不容发起诸余作意，唯常安住一切智智相应作意，应行般若波罗蜜多，应引般若波罗蜜多，应修般若波罗蜜多。是菩萨摩诃萨应如是行般若波罗蜜多，应如是引般若波罗蜜多，应如是修般若波罗蜜多，乃至能令心、心所法于境不转。”

“世尊，菩萨摩诃萨行般若波罗蜜多，引般若波罗蜜多，修般若波罗蜜多，当得一切智智不？”

“不也，善现。”

“世尊，菩萨摩诃萨不行般若波罗蜜多，不引般若波罗蜜多，不修般若波罗蜜多，当得一切智智不？”

“不也，善现。”

“世尊，菩萨摩诃萨亦行亦不行般若波罗蜜多，亦引亦不引般若波罗蜜多，亦修亦不修般若波罗蜜多，当得一切智智不？”

“不也，善现。”

“世尊，菩萨摩诃萨非行非不行般若波罗蜜多，非引非不引般若波罗蜜多，非修非不修般若波罗蜜多，当得一切智智不？”

“不也，善现。”

“世尊，若尔，菩萨摩诃萨云何当得一切智智？”

“善现，菩萨摩诃萨当得一切智智如真如。”

“世尊，云何真如？”

“善现，如实际。”

“世尊，云何实际？”

“善现，如法界。”

“世尊，云何法界？”

“善现，如我界、有情界、命者界、生者界、养者界、士夫界、补特伽罗界。”

“世尊，云何我界、有情界、命者界、生者界、养者界、士夫界、补特伽罗界？”

佛告善现：“于意云何？若我、若有情、若命者、若生者、若养者、若士夫、若补特伽罗为可得不？”

善现白言：“不也，世尊。”

佛言：“善现，若我、若有情、若命者、若生者、若养者、若士夫、若补特伽罗既不可得，我当云何可施设我界、有情界、命者界、生者界、养者界、士夫界、补特伽罗界？如是，善现，若菩萨摩诃萨不施设般若波罗蜜多，亦不施设一切智智及一切法，是菩萨摩诃萨定当证得一切智智。”

时，具寿善现复白佛言：“世尊，为但般若波罗蜜多不可施设，为静虑、精进、安忍、净戒、布施波罗蜜多亦不可施设耶？”

佛言：“善现，非但般若波罗蜜多不可施设，静虑、精进、安忍、净戒、布施波罗蜜多亦不可施设。善现，若声闻法、若独觉法、若菩萨法、若诸佛法、若有为法、若无为法，如是等一切法皆不可施设。”

具寿善现复白佛言：“世尊，若一切法皆不可施设，云何可施设是地狱、是傍生、是鬼界、是人、是天、是预流、是一来、是不还、是阿罗汉、是独觉、是菩萨、是诸佛、是一切法耶？”

佛言：“善现，于意云何？有情施设及法施设实可得不？”

善现白言：“不也，世尊。”

佛言：“善现，若有情施设及法施设实不可得，我云何可施设是地狱、是傍生、是鬼界、是人、是天、是预流、是一来、是不还、是阿罗汉、是独觉、是菩萨、是诸佛、是一切法？如是，善现，菩萨摩诃萨行般若波罗蜜多时，应学一切法皆不可施设。”

具寿善现白佛言：“世尊，菩萨摩诃萨行般若波罗蜜多时，岂不应于色学，亦应于受、想、行、识学？

“世尊，菩萨摩诃萨行般若波罗蜜多时，岂不应于眼处学，亦应于耳、鼻、舌、身、意处学？

“世尊，菩萨摩诃萨行般若波罗蜜多时，岂不应于色处学，亦应于声、香、味、触、法处学？

“世尊，菩萨摩诃萨行般若波罗蜜多时，岂不应于眼界学，亦应于耳、鼻、舌、身、意界学？

“世尊，菩萨摩诃萨行般若波罗蜜多时，岂不应于色界学，亦应于声、香、味、触、法界学？

“世尊，菩萨摩诃萨行般若波罗蜜多时，岂不应于眼识界学，亦应于耳、鼻、舌、身、意识界学？

“世尊，菩萨摩诃萨行般若波罗蜜多时，岂不应于眼触学，亦应于耳、鼻、舌、身、意触学？

“世尊，菩萨摩诃萨行般若波罗蜜多时，岂不应于眼触为缘所生诸受学，亦应于耳、鼻、舌、身、意触为缘所生诸受学？

“世尊，菩萨摩诃萨行般若波罗蜜多时，岂不应于地界学，亦应于水、火、风、空、识界学？

“世尊，菩萨摩诃萨行般若波罗蜜多时，岂不应于无明学，亦应于行、识、名色、六处、触、受、爱、取、有、生、老死愁叹苦忧恼学？

“世尊，菩萨摩诃萨行般若波罗蜜多时，岂不应于布施波罗蜜多学，亦应于净戒、安忍、精进、静虑、般若波罗蜜多学？

“世尊，菩萨摩诃萨行般若波罗蜜多时，岂不应于内空学，亦应于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空学？

“世尊，菩萨摩诃萨行般若波罗蜜多时，岂不应于真如学，亦应于法界、法性、不虚妄性、不变异性、平等性、离生性、法定、法住、实际、虚空界、不思议界学？

“世尊，菩萨摩诃萨行般若波罗蜜多时，岂不应于苦圣谛学，亦应于集、灭、道圣谛学？

“世尊，菩萨摩诃萨行般若波罗蜜多时，岂不应于四念住学，亦应于四正断、四神足、五根、五力、七等觉支、八圣道支学？

“世尊，菩萨摩诃萨行般若波罗蜜多时，岂不应于四静虑学，亦应于四无量、四无色定学？

“世尊，菩萨摩诃萨行般若波罗蜜多时，岂不应于八解脱学，亦应于八胜处、九次第定、十遍处学？

“世尊，菩萨摩诃萨行般若波罗蜜多时，岂不应于一切三摩地门学，亦应于一切陀罗尼门学？

“世尊，菩萨摩诃萨行般若波罗蜜多时，岂不应于空解脱门学，亦应于无相、无愿解脱门学？

“世尊，菩萨摩诃萨行般若波罗蜜多时、岂不应于五眼学，亦应于六神通学？

“世尊，菩萨摩诃萨行般若波罗蜜多时，岂不应于佛十力学，亦应于四无所畏、四无碍解、大慈、大悲、大喜、大舍、十八佛不共法学？

“世尊，菩萨摩诃萨行般若波罗蜜多时，岂不应于无忘失法学，亦应于恒住舍性学？

“世尊，菩萨摩诃萨行般若波罗蜜多时，岂不应于一切智学，亦应于道相智、一切相智学？

“世尊，菩萨摩诃萨行般若波罗蜜多时，岂不应于预流果学，亦应于一来、不还、阿罗汉果学？

“世尊，菩萨摩诃萨行般若波罗蜜多时，岂不应于独觉菩提学？

“世尊，菩萨摩诃萨行般若波罗蜜多时，岂不应于一切菩萨摩诃萨行学？

“世尊，菩萨摩诃萨行般若波罗蜜多时，岂不应于诸佛无上正等菩提学？”

## 大般若波罗蜜多经卷第三百六十

### 初分多问不二品第六十一之十

佛言：“善现，菩萨摩诃萨行般若波罗蜜多时，应于色学不增不减，亦应于受、想、行、识学不增不减。

“善现，菩萨摩诃萨行般若波罗蜜多时，应于眼处学不增不减，亦应于耳、鼻、舌、身、意处学不增不减。

“善现，菩萨摩诃萨行般若波罗蜜多时，应于色处学不增不减，亦应于声、香、味、触、法处学不增不减。

“善现，菩萨摩诃萨行般若波罗蜜多时，应于眼界学不增不减，亦应于耳、鼻、舌、身、意界学不增不减。

“善现，菩萨摩诃萨行般若波罗蜜多时，应于色界学不增不减，亦应于声、香、味、触、法界学不增不减。

“善现，菩萨摩诃萨行般若波罗蜜多时，应于眼识界学不增不减，亦应于耳、鼻、舌、身、意识界学不增不减。

“善现，菩萨摩诃萨行般若波罗蜜多时，应于眼触学不增不减，亦应于耳、鼻、舌、身、意触学不增不减。

“善现，菩萨摩诃萨行般若波罗蜜多时，应于眼触为缘所生诸受学不增不减，亦应于耳、鼻、舌、身、意触为缘所生诸受学不增不减。

“善现，菩萨摩诃萨行般若波罗蜜多时，应于地界学不增不减，亦应于水、火、风、空、识界学不增不减。

“善现，菩萨摩诃萨行般若波罗蜜多时，应于无明学不增不减，亦应于行、识、名色、六处、触、受、爱、取、有、生、老死愁叹苦忧恼学不增不减。

“善现，菩萨摩诃萨行般若波罗蜜多时，应于布施波罗蜜多学不增不减，亦应于净戒、安忍、精进、静虑、般若波罗蜜多学不增不减。

“善现，菩萨摩诃萨行般若波罗蜜多时，应于内空学不增不减，亦应于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空学不增不减。

“善现，菩萨摩诃萨行般若波罗蜜多时，应于真如学不增不减，亦应于法界、法性、不虚妄性、不变异性、平等性、离生性、法定、法住、实际、虚空界、不思议界学不增不减。

“善现，菩萨摩诃萨行般若波罗蜜多时，应于苦圣谛学不增不减，亦应于集、灭、道圣谛学不增不减。

“善现，菩萨摩诃萨行般若波罗蜜多时，应于四念住学不增不减，亦应于四正断、四神足、五根、五力、七等觉支、八圣道支学不增不减。

“善现，菩萨摩诃萨行般若波罗蜜多时，应于四静虑学不增不减，亦应于四无量、四无色定学不增不减。

“善现，菩萨摩诃萨行般若波罗蜜多时，应于八解脱学不增不减，亦应于八胜处、九次第定、十遍处学不增不减。

“善现，菩萨摩诃萨行般若波罗蜜多时，应于一切三摩地门学不增不减，亦应于一切陀罗尼门学不增不减。

“善现，菩萨摩诃萨行般若波罗蜜多时，应于空解脱门学不增不减，亦应于无相、无愿解脱门学不增不减。

“善现，菩萨摩诃萨行般若波罗蜜多时，应于五眼学不增不减，亦应于六神通学不增不减。

“善现，菩萨摩诃萨行般若波罗蜜多时，应于佛十力学不增不减，亦应于四无所畏、四无碍解、大慈、大悲、大喜、大舍、十八佛不共法学不增不减。

“善现，菩萨摩诃萨行般若波罗蜜多时，应于无忘失法学不增不减，亦应于恒住舍性学不增不减。

“善现，菩萨摩诃萨行般若波罗蜜多时，应于一切智学不增不减，亦应于道相智、一切相智学不增不减。

“善现，菩萨摩诃萨行般若波罗蜜多时，应于预流果学不增不减，亦应于一来、不还、阿罗汉果学不增不减。

“善现，菩萨摩诃萨行般若波罗蜜多时，应于独觉菩提学不增不减。

“善现，菩萨摩诃萨行般若波罗蜜多时，应于一切菩萨摩诃萨行学不增不减。

“善现，菩萨摩诃萨行般若波罗蜜多时，应于诸佛无上正等菩提学不增不减。”

具寿善现白佛言：“世尊，菩萨摩诃萨行般若波罗蜜多时，云何应于色学不增不减？云何应于受、想、行、识学不增不减？

“世尊，菩萨摩诃萨行般若波罗蜜多时，云何应于眼处学不增不减？云何应于耳、鼻、舌、身、意处学不增不减？

“世尊，菩萨摩诃萨行般若波罗蜜多时，云何应于色处学不增不减？云何应于声、香、味、触、法处学不增不减？

“世尊，菩萨摩诃萨行般若波罗蜜多时，云何应于眼界学不增不减？云何应于耳、鼻、舌、身、意界学不增不减？

“世尊，菩萨摩诃萨行般若波罗蜜多时，云何应于色界学不增不减？云何应于声、香、味、触、法界学不增不减？

“世尊，菩萨摩诃萨行般若波罗蜜多时，云何应于眼识界学不增不减？云何应于耳、鼻、舌、身、意识界学不增不减？

“世尊，菩萨摩诃萨行般若波罗蜜多时，云何应于眼触学不增不减？云何应于耳、鼻、舌、身、意触学不增不减？

“世尊，菩萨摩诃萨行般若波罗蜜多时，云何应于眼触为缘所生诸受学不增不减？云何应于耳、鼻、舌、身、意触为缘所生诸受学不增不减？

“世尊，菩萨摩诃萨行般若波罗蜜多时，云何应于地界学不增不减？云何应于水、火、风、空、识界学不增不减？

“世尊，菩萨摩诃萨行般若波罗蜜多时，云何应于无明学不增不减？云何应于行、识、名色、六处、触、受、爱、取、有、生、老死愁叹苦忧恼学不增不减？

“世尊，菩萨摩诃萨行般若波罗蜜多时，云何应于布施波罗蜜多学不增不减？云何应于净戒、安忍、精进、静虑、般若波罗蜜多学不增不减？

“世尊，菩萨摩诃萨行般若波罗蜜多时，云何应于内空学不增不减？云何应于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空学不增不减？

“世尊，菩萨摩诃萨行般若波罗蜜多时，云何应于真如学不增不减？云何应于法界、法性、不虚妄性、不变异性、平等性、离生性、法定、法住、实际、虚空界、不思议界学不增不减？

“世尊，菩萨摩诃萨行般若波罗蜜多时，云何应于苦圣谛学不增不减？云何应于集、灭、道圣谛学不增不减？

“世尊，菩萨摩诃萨行般若波罗蜜多时，云何应于四念住学不增不减？云何应于四正断、四神足、五根、五力、七等觉支、八圣道支学不增不减？

“世尊，菩萨摩诃萨行般若波罗蜜多时，云何应于四静虑学不增不减？云何应于四无量、四无色定学不增不减？

“世尊，菩萨摩诃萨行般若波罗蜜多时，云何应于八解脱学不增不减？云何应于八胜处、九次第定、十遍处学不增不减？

“世尊，菩萨摩诃萨行般若波罗蜜多时，云何应于一切三摩地门学不增不减？云何应于一切陀罗尼门学不增不减？

“世尊，菩萨摩诃萨行般若波罗蜜多时，云何应于空解脱门学不增不减？云何应于无相、无愿解脱门学不增不减？

“世尊，菩萨摩诃萨行般若波罗蜜多时，云何应于五眼学不增不减？云何应于六神通学不增不减？

“世尊，菩萨摩诃萨行般若波罗蜜多时，云何应于佛十力学不增不减？云何应于四无所畏、四无碍解、大慈、大悲、大喜、大舍、十八佛不共法学不增不减？

“世尊，菩萨摩诃萨行般若波罗蜜多时，云何应于无忘失法学不增不减？云何应于恒住舍性学不增不减？

“世尊，菩萨摩诃萨行般若波罗蜜多时，云何应于一切智学不增不减？云何应于道相智、一切相智学不增不减？

“世尊，菩萨摩诃萨行般若波罗蜜多时，云何应于预流果学不增不减？云何应于一来、不还、阿罗汉果学不增不减？

“世尊，菩萨摩诃萨行般若波罗蜜多时，云何应于独觉菩提学不增不减？

“世尊，菩萨摩诃萨行般若波罗蜜多时，云何应于一切菩萨摩诃萨行学不增不减？

“世尊，菩萨摩诃萨行般若波罗蜜多时，云何应于诸佛无上正等菩提学不增不减？”

佛言：“善现，菩萨摩诃萨行般若波罗蜜多时，应于色不生不灭故学，亦应于受、想、行、识不生不灭故学。

“善现，菩萨摩诃萨行般若波罗蜜多时，应于眼处不生不灭故学，亦应于耳、鼻、舌、身、意处不生不灭故学。

“善现，菩萨摩诃萨行般若波罗蜜多时，应于色处不生不灭故学，亦应于声、香、味、触、法处不生不灭故学。

“善现，菩萨摩诃萨行般若波罗蜜多时，应于眼界不生不灭故学，亦应于耳、鼻、舌、身、意界不生不灭故学。

“善现，菩萨摩诃萨行般若波罗蜜多时，应于色界不生不灭故学，亦应于声、香、味、触、法界不生不灭故学。

“善现，菩萨摩诃萨行般若波罗蜜多时，应于眼识界不生不灭故学，亦应于耳、鼻、舌、身、意识界不生不灭故学。

“善现，菩萨摩诃萨行般若波罗蜜多时，应于眼触不生不灭故学，亦应于耳、鼻、舌、身、意触不生不灭故学。

“善现，菩萨摩诃萨行般若波罗蜜多时，应于眼触为缘所生诸受不生不灭故学，亦应于耳、鼻、舌、身、意触为缘所生诸受不生不灭故学。

“善现，菩萨摩诃萨行般若波罗蜜多时，应于地界不生不灭故学，亦应于水、火、风、空、识界不生不灭故学。

“善现，菩萨摩诃萨行般若波罗蜜多时，应于无明不生不灭故学，亦应于行、识、名色、六处、触、受、爱、取、有、生、老死愁叹苦忧恼不生不灭故学。

“善现，菩萨摩诃萨行般若波罗蜜多时，应于布施波罗蜜多不生不灭故学，亦应于净戒、安忍、精进、静虑、般若波罗蜜多不生不灭故学。

“善现，菩萨摩诃萨行般若波罗蜜多时，应于内空不生不灭故学，亦应于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空不生不灭故学。

“善现，菩萨摩诃萨行般若波罗蜜多时，应于真如不生不灭故学，亦应于法界、法性、不虚妄性、不变异性、平等性、离生性、法定、法住、实际、虚空界、不思议界不生不灭故学。

“善现，菩萨摩诃萨行般若波罗蜜多时，应于苦圣谛不生不灭故学，亦应于集、灭、道圣谛不生不灭故学。

“善现，菩萨摩诃萨行般若波罗蜜多时，应于四念住不生不灭故学，亦应于四正断、四神足、五根、五力、七等觉支、八圣道支不生不灭故学。

“善现，菩萨摩诃萨行般若波罗蜜多时，应于四静虑不生不灭故学，亦应于四无量、四无色定不生不灭故学。

“善现，菩萨摩诃萨行般若波罗蜜多时，应于八解脱不生不灭故学，亦应于八胜处、九次第定、十遍处不生不灭故学。

“善现，菩萨摩诃萨行般若波罗蜜多时，应于一切三摩地门不生不灭故学，亦应于一切陀罗尼门不生不灭故学。

“善现，菩萨摩诃萨行般若波罗蜜多时，应于空解脱门不生不灭故学，亦应于无相、无愿解脱门不生不灭故学。

“善现，菩萨摩诃萨行般若波罗蜜多时，应于五眼不生不灭故学，亦应于六神通不生不灭故学。

“善现，菩萨摩诃萨行般若波罗蜜多时，应于佛十力不生不灭故学，亦应于四无所畏、四无碍解、大慈、大悲、大喜、大舍、十八佛不共法不生不灭故学。

“善现，菩萨摩诃萨行般若波罗蜜多时，应于无忘失法不生不灭故学，亦应于恒住舍性不生不灭故学。

“善现，菩萨摩诃萨行般若波罗蜜多时，应于一切智不生不灭故学，亦应于道相智、一切相智不生不灭故学。

“善现，菩萨摩诃萨行般若波罗蜜多时，应于预流果不生不灭故学，亦应于一来、不还、阿罗汉果不生不灭故学。

“善现，菩萨摩诃萨行般若波罗蜜多时，应于独觉菩提不生不灭故学。

“善现，菩萨摩诃萨行般若波罗蜜多时，应于一切菩萨摩诃萨行不生不灭故学。

“善现，菩萨摩诃萨行般若波罗蜜多时，应于诸佛无上正等菩提不生不灭故学。”

具寿善现白佛言：“世尊，菩萨摩诃萨行般若波罗蜜多时，云何应于色不生不灭故学？云何应于受、想、行、识不生不灭故学？

“世尊，菩萨摩诃萨行般若波罗蜜多时，云何应于眼处不生不灭故学？云何应于耳、鼻、舌、身、意处不生不灭故学？

“世尊，菩萨摩诃萨行般若波罗蜜多时，云何应于色处不生不灭故学？云何应于声、香、味、触、法处不生不灭故学？

“世尊，菩萨摩诃萨行般若波罗蜜多时，云何应于眼界不生不灭故学？云何应于耳、鼻、舌、身、意界不生不灭故学？

“世尊，菩萨摩诃萨行般若波罗蜜多时，云何应于色界不生不灭故学？云何应于声、香、味、触、法界不生不灭故学？

“世尊，菩萨摩诃萨行般若波罗蜜多时，云何应于眼识界不生不灭故学？云何应于耳、鼻、舌、身、意识界不生不灭故学？

“世尊，菩萨摩诃萨行般若波罗蜜多时，云何应于眼触不生不灭故学？云何应于耳、鼻、舌、身、意触不生不灭故学？

“世尊，菩萨摩诃萨行般若波罗蜜多时，云何应于眼触为缘所生诸受不生不灭故学？云何应于耳、鼻、舌、身、意触为缘所生诸受不生不灭故学？

“世尊，菩萨摩诃萨行般若波罗蜜多时，云何应于地界不生不灭故学？云何应于水、火、风、空、识界不生不灭故学？

“世尊，菩萨摩诃萨行般若波罗蜜多时，云何应于无明不生不灭故学？云何应于行、识、名色、六处、触、受、爱、取、有、生、老死愁叹苦忧恼不生不灭故学？

“世尊，菩萨摩诃萨行般若波罗蜜多时，云何应于布施波罗蜜多不生不灭故学？云何应于净戒、安忍、精进、静虑、般若波罗蜜多不生不灭故学？

“世尊，菩萨摩诃萨行般若波罗蜜多时，云何应于内空不生不灭故学？云何应于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空不生不灭故学。

“世尊，菩萨摩诃萨行般若波罗蜜多时，云何应于真如不生不灭故学？云何应于法界、法性、不虚妄性、不变异性、平等性、离生性、法定、法住、实际、虚空界、不思议界不生不灭故学？

“世尊，菩萨摩诃萨行般若波罗蜜多时，云何应于苦圣谛不生不灭故学？云何应于集、灭、道圣谛不生不灭故学？

“世尊，菩萨摩诃萨行般若波罗蜜多时，云何应于四念住不生不灭故学？云何应于四正断、四神足、五根、五力、七等觉支、八圣道支不生不灭故学？

“世尊，菩萨摩诃萨行般若波罗蜜多时，云何应于四静虑不生不灭故学？云何应于四无量、四无色定不生不灭故学？

“世尊，菩萨摩诃萨行般若波罗蜜多时，云何应于八解脱不生不灭故学？云何应于八胜处、九次第定、十遍处不生不灭故学？

“世尊，菩萨摩诃萨行般若波罗蜜多时，云何应于一切三摩地门不生不灭故学？云何应于一切陀罗尼门不生不灭故学？

“世尊，菩萨摩诃萨行般若波罗蜜多时，云何应于空解脱门不生不灭故学？云何应于无相、无愿解脱门不生不灭故学？

“世尊，菩萨摩诃萨行般若波罗蜜多时，云何应于五眼不生不灭故学？云何应于六神通不生不灭故学？

“世尊，菩萨摩诃萨行般若波罗蜜多时，云何应于佛十力不生不灭故学？云何应于四无所畏、四无碍解、大慈、大悲、大喜、大舍、十八佛不共法不生不灭故学？

“世尊，菩萨摩诃萨行般若波罗蜜多时，云何应于无忘失法不生不灭故学？云何应于恒住舍性不生不灭故学？

“世尊，菩萨摩诃萨行般若波罗蜜多时，云何应于一切智不生不灭故学？云何应于道相智、一切相智不生不灭故学？

“世尊，菩萨摩诃萨行般若波罗蜜多时，云何应于预流果不生不灭故学？云何应于一来、不还、阿罗汉果不生不灭故学？

“世尊，菩萨摩诃萨行般若波罗蜜多时，云何应于独觉菩提不生不灭故学？

“世尊，菩萨摩诃萨行般若波罗蜜多时，云何应于一切菩萨摩诃萨行不生不灭故学？

“世尊，菩萨摩诃萨行般若波罗蜜多时，云何应于诸佛无上正等菩提不生不灭故学？”

佛言：“善现，菩萨摩诃萨行般若波罗蜜多时，应于色不起作诸行若有若无故学，应于受、想、行、识亦不起作诸行若有若无故学。

“善现，菩萨摩诃萨行般若波罗蜜多时，应于眼处不起作诸行若有若无故学，应于耳、鼻、舌、身、意处亦不起作诸行若有若无故学。

“善现，菩萨摩诃萨行般若波罗蜜多时，应于色处不起作诸行若有若无故学，应于声、香、味、触、法处亦不起作诸行若有若无故学。

“善现，菩萨摩诃萨行般若波罗蜜多时，应于眼界不起作诸行若有若无故学，应于耳、鼻、舌、身、意界亦不起作诸行若有若无故学。

“善现，菩萨摩诃萨行般若波罗蜜多时，应于色界不起作诸行若有若无故学，应于声、香、味、触、法界亦不起作诸行若有若无故学。

“善现，菩萨摩诃萨行般若波罗蜜多时，应于眼识界不起作诸行若有若无故学，应于耳、鼻、舌、身、意识界亦不起作诸行若有若无故学。

“善现，菩萨摩诃萨行般若波罗蜜多时，应于眼触不起作诸行若有若无故学，应于耳、鼻、舌、身、意触亦不起作诸行若有若无故学。

“善现，菩萨摩诃萨行般若波罗蜜多时，应于眼触为缘所生诸受不起作诸行若有若无故学，应于耳、鼻、舌、身、意触为缘所生诸受亦不起作诸行若有若无故学。

“善现，菩萨摩诃萨行般若波罗蜜多时，应于地界不起作诸行若有若无故学，应于水、火、风、空、识界亦不起作诸行若有若无故学。

“善现，菩萨摩诃萨行般若波罗蜜多时，应于无明不起作诸行若有若无故学，应于行、识、名色、六处、触、受、爱、取、有、生、老死愁叹苦忧恼亦不起作诸行若有若无故学。

“善现，菩萨摩诃萨行般若波罗蜜多时，应于布施波罗蜜多不起作诸行若有若无故学，应于净戒、安忍、精进、静虑、般若波罗蜜多亦不起作诸行若有若无故学。

“善现，菩萨摩诃萨行般若波罗蜜多时，应于内空不起作诸行若有若无故学，应于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦不起作诸行若有若无故学。

“善现，菩萨摩诃萨行般若波罗蜜多时，应于真如不起作诸行若有若无故学，应于法界、法性、不虚妄性、不变异性、平等性、离生性、法定、法住、实际、虚空界、不思议界亦不起作诸行若有若无故学。

“善现，菩萨摩诃萨行般若波罗蜜多时，应于苦圣谛不起作诸行若有若无故学，应于集、灭、道圣谛亦不起作诸行若有若无故学。

“善现，菩萨摩诃萨行般若波罗蜜多时，应于四念住不起作诸行若有若无故学，应于四正断、四神足、五根、五力、七等觉支、八圣道支亦不起作诸行若有若无故学。

“善现，菩萨摩诃萨行般若波罗蜜多时，应于四静虑不起作诸行若有若无故学，应于四无量、四无色定亦不起作诸行若有若无故学。

“善现，菩萨摩诃萨行般若波罗蜜多时，应于八解脱不起作诸行若有若无故学，应于八胜处、九次第定、十遍处亦不起作诸行若有若无故学。

“善现，菩萨摩诃萨行般若波罗蜜多时，应于一切三摩地门不起作诸行若有若无故学，应于一切陀罗尼门亦不起作诸行若有若无故学。

“善现，菩萨摩诃萨行般若波罗蜜多时，应于空解脱门不起作诸行若有若无故学，应于无相、无愿解脱门亦不起作诸行若有若无故学。

“善现，菩萨摩诃萨行般若波罗蜜多时，应于五眼不起作诸行若有若无故学，应于六神通亦不起作诸行若有若无故学。

“善现，菩萨摩诃萨行般若波罗蜜多时，应于佛十力不起作诸行若有若无故学，应于四无所畏、四无碍解、大慈大悲、大喜大舍、十八佛不共法亦不起作诸行若有若无故学。

“善现，菩萨摩诃萨行般若波罗蜜多时，应于无忘失法不起作诸行若有若无故学，应于恒住舍性亦不起作诸行若有若无故学。

“善现，菩萨摩诃萨行般若波罗蜜多时，应于一切智不起作诸行若有若无故学，应于道相智、一切相智亦不起作诸行若有若无故学。

“善现，菩萨摩诃萨行般若波罗蜜多时，应于预流果不起作诸行若有若无故学，应于一来、不还、阿罗汉果亦不起作诸行若有若无故学。

“善现，菩萨摩诃萨行般若波罗蜜多时，应于独觉菩提不起作诸行若有若无故学。

“善现，菩萨摩诃萨行般若波罗蜜多时，应于一切菩萨摩诃萨行不起作诸行若有若无故学。

“善现，菩萨摩诃萨行般若波罗蜜多时，应于诸佛无上正等菩提不起作诸行若有若无故学。”

具寿善现白佛言：“世尊，菩萨摩诃萨行般若波罗蜜多时，云何应于色不起作诸行若有若无故学？云何应于受、想、行、识亦不起作诸行若有若无故学？

“世尊，菩萨摩诃萨行般若波罗蜜多时，云何应于眼处不起作诸行若有若无故学？云何应于耳、鼻、舌、身、意处亦不起作诸行若有若无故学？

“世尊，菩萨摩诃萨行般若波罗蜜多时，云何应于色处不起作诸行若有若无故学？云何应于声、香、味、触、法处亦不起作诸行若有若无故学？

“世尊，菩萨摩诃萨行般若波罗蜜多时，云何应于眼界不起作诸行若有若无故学？云何应于耳、鼻、舌、身、意界亦不起作诸行若有若无故学？

“世尊，菩萨摩诃萨行般若波罗蜜多时，云何应于色界不起作诸行若有若无故学？云何应于声、香、味、触、法界亦不起作诸行若有若无故学？

“世尊，菩萨摩诃萨行般若波罗蜜多时，云何应于眼识界不起作诸行若有若无故学？云何应于耳、鼻、舌、身、意识界亦不起作诸行若有若无故学？

“世尊，菩萨摩诃萨行般若波罗蜜多时，云何应于眼触不起作诸行若有若无故学？云何应于耳、鼻、舌、身、意触亦不起作诸行若有若无故学？

“世尊，菩萨摩诃萨行般若波罗蜜多时，云何应于眼触为缘所生诸受不起作诸行若有若无故学？云何应于耳、鼻、舌、身、意触为缘所生诸受亦不起作诸行若有若无故学？

“世尊，菩萨摩诃萨行般若波罗蜜多时，云何应于地界不起作诸行若有若无故学？云何应于水、火、风、空、识界亦不起作诸行若有若无故学？

“世尊，菩萨摩诃萨行般若波罗蜜多时，云何应于无明不起作诸行若有若无故学？云何应于行、识、名、色、六处、触、受、爱、取、有、生、老死愁叹苦忧恼亦不起作诸行若有若无故学？

“世尊，菩萨摩诃萨行般若波罗蜜多时，云何应于布施波罗蜜多不起作诸行若有若无故学？云何应于净戒、安忍、精进、静虑、般若波罗蜜多亦不起作诸行若有若无故学？

“世尊，菩萨摩诃萨行般若波罗蜜多时，云何应于内空不起作诸行若有若无故学？云何应于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦不起作诸行若有若无故学？

“世尊，菩萨摩诃萨行般若波罗蜜多时，云何应于真如不起作诸行若有若无故学？云何应于法界、法性、不虚妄性、不变异性、平等性、离生性、法定、法住、实际、虚空界、不思议界亦不起作诸行若有若无故学？

“世尊，菩萨摩诃萨行般若波罗蜜多时，云何应于苦圣谛不起作诸行若有若无故学？云何应于集、灭、道圣谛亦不起作诸行若有若无故学？

“世尊，菩萨摩诃萨行般若波罗蜜多时，云何应于四念住不起作诸行若有若无故学？云何应于四正断、四神足、五根、五力、七等觉支、八圣道支亦不起作诸行若有若无故学？

“世尊，菩萨摩诃萨行般若波罗蜜多时，云何应于四静虑不起作诸行若有若无故学？云何应于四无量、四无色定亦不起作诸行若有若无故学？

“世尊，菩萨摩诃萨行般若波罗蜜多时，云何应于八解脱不起作诸行若有若无故学？云何应于八胜处、九次第定、十遍处亦不起作诸行若有若无故学？

“世尊，菩萨摩诃萨行般若波罗蜜多时，云何应于一切三摩地门不起作诸行若有若无故学？云何应于一切陀罗尼门亦不起作诸行若有若无故学？

“世尊，菩萨摩诃萨行般若波罗蜜多时，云何应于空解脱门不起作诸行若有若无故学？云何应于无相、无愿解脱门亦不起作诸行若有若无故学？

“世尊，菩萨摩诃萨行般若波罗蜜多时，云何应于五眼不起作诸行若有若无故学？云何应于六神通亦不起作诸行若有若无故学？

“世尊，菩萨摩诃萨行般若波罗蜜多时，云何应于佛十力不起作诸行若有若无故学？云何应于四无所畏、四无碍解、大慈大悲、大喜大舍、十八佛不共法亦不起作诸行若有若无故学？

“世尊，菩萨摩诃萨行般若波罗蜜多时，云何应于无忘失法不起作诸行若有若无故学？云何应于恒住舍性亦不起作诸行若有若无故学？

“世尊，菩萨摩诃萨行般若波罗蜜多时，云何应于一切智不起作诸行若有若无故学？云何应于道相智、一切相智亦不起作诸行若有若无故学？

“世尊，菩萨摩诃萨行般若波罗蜜多时，云何应于预流果不起作诸行若有若无故学？云何应于一来、不还、阿罗汉果亦不起作诸行若有若无故学？

“世尊，菩萨摩诃萨行般若波罗蜜多时，云何应于独觉菩提不起作诸行若有若无故学？

“世尊，菩萨摩诃萨行般若波罗蜜多时，云何应于一切菩萨摩诃萨行不起作诸行若有若无故学？

“世尊，菩萨摩诃萨行般若波罗蜜多时，云何应于诸佛无上正等菩提不起作诸行若有若无故学？”