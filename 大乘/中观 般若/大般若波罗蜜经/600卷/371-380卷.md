## 大般若波罗蜜多经卷第三百七十一

### 初分遍学道品第六十四之六

“世尊，云何菩萨摩诃萨修遣无明，亦遣此修，是修般若波罗蜜多；修遣行、识、名色、六处、触、受、爱、取、有、生、老死愁叹苦忧恼，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有无明，有遣此修，非修般若波罗蜜多；若念有行乃至老死愁叹苦忧恼，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣无明，亦遣此修，是修般若波罗蜜多；修遣行乃至老死愁叹苦忧恼，亦遣此修，是修般若波罗蜜多。”

“世尊，云何菩萨摩诃萨修遣阿喻诃、涅喻诃，亦遣此修，是修般若波罗蜜多；修遣不净观，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有阿喻诃、涅喻诃，有遣此修，非修般若波罗蜜多；若念有不净观，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣阿喻诃、涅喻诃，亦遣此修，是修般若波罗蜜多；修遣不净观，亦遣此修，是修般若波罗蜜多。”

“世尊，云何菩萨摩诃萨修遣初静虑，亦遣此修，是修般若波罗蜜多；修遣第二、第三、第四静虑，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有初静虑，有遣此修，非修般若波罗蜜多；若念有第二、第三、第四静虑，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣初静虑，亦遣此修，是修般若波罗蜜多；修遣第二、第三、第四静虑，亦遣此修，是修般若波罗蜜多。”

“世尊，云何菩萨摩诃萨修遣慈无量，亦遣此修，是修般若波罗蜜多；修遣悲、喜、舍无量，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有慈无量，有遣此修，非修般若波罗蜜多；若念有悲、喜、舍无量，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣慈无量，亦遣此修，是修般若波罗蜜多；修遣悲、喜、舍无量，亦遣此修，是修般若波罗蜜多。”

“世尊，云何菩萨摩诃萨修遣空无边处定，亦遣此修，是修般若波罗蜜多；修遣识无边处、无所有处、非想非非想处定，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有空无边处定，有遣此修，非修般若波罗蜜多；若念有识无边处、无所有处、非想非非想处定，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣空无边处定，亦遣此修，是修般若波罗蜜多；修遣识无边处、无所有处、非想非非想处定，亦遣此修，是修般若波罗蜜多。”

“世尊，云何菩萨摩诃萨修遣佛随念，亦遣此修，是修般若波罗蜜多；修遣法随念、僧随念、戒随念、舍随念、天随念、有方便随念、无方便随念、寂静随念、持入出息随念，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有佛随念，有遣此修，非修般若波罗蜜多；若念有法随念乃至持入出息随念，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣佛随念，亦遣此修，是修般若波罗蜜多；修遣法随念乃至持入出息随念，亦遣此修，是修般若波罗蜜多。”

“世尊，云何菩萨摩诃萨修遣无常想，亦遣此修，是修般若波罗蜜多；修遣无常苦想、苦无我想、不净想、厌食想、一切世间不可乐想、死想、断想、离想、灭想，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有无常想，有遣此修，非修般若波罗蜜多，若念有无常苦想乃至灭想，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣无常想，亦遣此修，是修般若波罗蜜多；修遣无常苦想乃至灭想，亦遣此修，是修般若波罗蜜多。”

“世尊，云何菩萨摩诃萨修遣我想，亦遣此修，是修般若波罗蜜多；修遣有情想、命者想、生者想、养者想、士夫想、补特伽罗想、意生想、儒童想、作者想、受者想、使受者想、知者想、使知者想、见者想、使见者想，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有我想，有遣此修，非修般若波罗蜜多；若念有有情想乃至使见者想，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣我想，亦遣此修，是修般若波罗蜜多；修遣有情想乃至使见者想，亦遣此修，是修般若波罗蜜多。”

“世尊，云何菩萨摩诃萨修遣常非常想，亦遣此修，是修般若波罗蜜多；修遣乐非乐想、我非我想、净非净想、远离非远离想、寂静非寂静想，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有常非常想，有遣此修，非修般若波罗蜜多；若念有乐非乐想乃至寂静非寂静想，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣常非常想，亦遣此修，是修般若波罗蜜多；修遣乐非乐想乃至寂静非寂静想，亦遣此修，是修般若波罗蜜多。”

“世尊，云何菩萨摩诃萨修遣四念住，亦遣此修，是修般若波罗蜜多；修遣四正断、四神足、五根、五力、七等觉支、八圣道支，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有四念住，有遣此修，非修般若波罗蜜多；若念有四正断乃至八圣道支，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣四念住，亦遣此修，是修般若波罗蜜多；修遣四正断乃至八圣道支，亦遣此修，是修般若波罗蜜多。”

“世尊，云何菩萨摩诃萨修遣空解脱门，亦遣此修，是修般若波罗蜜多；修遣无相、无愿解脱门，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有空解脱门，有遣此修，非修般若波罗蜜多；若念有无相、无愿解脱门，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣空解脱门，亦遣此修，是修般若波罗蜜多；修遣无相、无愿解脱门，亦遣此修，是修般若波罗蜜多。”

“世尊，云何菩萨摩诃萨修遣八解脱，亦遣此修，是修般若波罗蜜多；修遣八胜处、九次第定、十遍处，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有八解脱，有遣此修，非修般若波罗蜜多；若念有八胜处、九次第定、十遍处，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣八解脱，亦遣此修，是修般若波罗蜜多；修遣八胜处、九次第定、十遍处，亦遣此修，是修般若波罗蜜多。”

“世尊，云何菩萨摩诃萨修遣有寻有伺三摩地，亦遣此修，是修般若波罗蜜多；修遣无寻唯伺三摩地、无寻无伺三摩地，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有有寻有伺三摩地，有遣此修，非修般若波罗蜜多；若念有无寻唯伺三摩地、无寻无伺三摩地，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣有寻有伺三摩地，亦遣此修，是修般若波罗蜜多；修遣无寻唯伺三摩地、无寻无伺三摩地，亦遣此修，是修般若波罗蜜多。”

“世尊，云何菩萨摩诃萨修遣苦圣谛，亦遣此修，是修般若波罗蜜多；修遣集、灭、道圣谛，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有苦圣谛，有遣此修，非修般若波罗蜜多；若念有集、灭、道圣谛，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣苦圣谛，亦遣此修，是修般若波罗蜜多；修遣集、灭、道圣谛，亦遣此修，是修般若波罗蜜多。”

“世尊，云何菩萨摩诃萨修遣苦智，亦遣此修，是修般若波罗蜜多；修遣集智、灭智、道智、尽智、无生智、法智、类智、世俗智、他心智、如实智，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有苦智，有遣此修，非修般若波罗蜜多；若念有集智乃至如实智，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣苦智，亦遣此修，是修般若波罗蜜多；修遣集智乃至如实智，亦遣此修，是修般若波罗蜜多。”

“世尊，云何菩萨摩诃萨修遣布施波罗蜜多，亦遣此修，是修般若波罗蜜多；修遣净戒、安忍、精进、静虑、般若波罗蜜多，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有布施波罗蜜多，有遣此修，非修般若波罗蜜多；若念有净戒乃至般若波罗蜜多，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣布施波罗蜜多，亦遣此修，是修般若波罗蜜多；修遣净戒乃至般若波罗蜜多，亦遣此修，是修般若波罗蜜多。”

“世尊，云何菩萨摩诃萨修遣内空，亦遣此修，是修般若波罗蜜多；修遣外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有内空，有遣此修，非修般若波罗蜜多；若念有外空乃至无性自性空，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣内空，亦遣此修，是修般若波罗蜜多；修遣外空乃至无性自性空，亦遣此修，是修般若波罗蜜多。”

“世尊，云何菩萨摩诃萨修遣极喜地，亦遣此修，是修般若波罗蜜多；修遣离垢地、发光地、焰慧地、极难胜地、现前地、远行地、不动地、善慧地、法云地，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有极喜地，有遣此修，非修般若波罗蜜多；若念有离垢地乃至法云地，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣极喜地，亦遣此修，是修般若波罗蜜多；修遣离垢地乃至法云地，亦遣此修，是修般若波罗蜜多。”

“世尊，云何菩萨摩诃萨修遣五眼，亦遣此修，是修般若波罗蜜多；修遣六神通，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有五眼，有遣此修，非修般若波罗蜜多；若念有六神通，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣五眼，亦遣此修，是修般若波罗蜜多；修遣六神通，亦遣此修，是修般若波罗蜜多。”

“世尊，云何菩萨摩诃萨修遣佛十力，亦遣此修，是修般若波罗蜜多；修遣四无所畏、四无碍解、十八佛不共法，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有佛十力，有遣此修，非修般若波罗蜜多；若念有四无所畏、四无碍解、十八佛不共法，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣佛十力，亦遣此修，是修般若波罗蜜多；修遣四无所畏、四无碍解、十八佛不共法，亦遣此修，是修般若波罗蜜多。”

“世尊，云何菩萨摩诃萨修遣大慈，亦遣此修，是修般若波罗蜜多；修遣大悲、大喜、大舍，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有大慈，有遣此修，非修般若波罗蜜多；若念有大悲、大喜、大舍，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣大慈，亦遣此修，是修般若波罗蜜多；修遣大悲、大喜、大舍，亦遣此修，是修般若波罗蜜多。”

“世尊，云何菩萨摩诃萨修遣无忘失法，亦遣此修，是修般若波罗蜜多；修遣恒住舍性，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有无忘失法，有遣此修，非修般若波罗蜜多；若念有恒住舍性，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣无忘失法，亦遣此修，是修般若波罗蜜多；修遣恒住舍性，亦遣此修，是修般若波罗蜜多。”

“世尊，云何菩萨摩诃萨修遣一切三摩地门，亦遣此修，是修般若波罗蜜多；修遣一切陀罗尼门，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有一切三摩地门，有遣此修，非修般若波罗蜜多；若念有一切陀罗尼门，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣一切三摩地门，亦遣此修，是修般若波罗蜜多；修遣一切陀罗尼门，亦遣此修，是修般若波罗蜜多。”

“世尊，云何菩萨摩诃萨修遣一切智，亦遣此修，是修般若波罗蜜多；修遣道相智、一切相智，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有一切智，有遣此修，非修般若波罗蜜多；若念有道相智、一切相智，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣一切智，亦遣此修，是修般若波罗蜜多；修遣道相智、一切相智，亦遣此修，是修般若波罗蜜多。”

“世尊，云何菩萨摩诃萨修遣预流果，亦遣此修，是修般若波罗蜜多；修遣一来、不还、阿罗汉果、独觉菩提，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有预流果，有遣此修，非修般若波罗蜜多；若念有一来、不还、阿罗汉果、独觉菩提，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣预流果，亦遣此修，是修般若波罗蜜多；修遣一来、不还、阿罗汉果、独觉菩提，亦遣此修，是修般若波罗蜜多。”

“世尊，云何菩萨摩诃萨修遣一切菩萨摩诃萨行，亦遣此修，是修般若波罗蜜多；修遣诸佛无上正等菩提，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有一切菩萨摩诃萨行，有遣此修，非修般若波罗蜜多；若念有诸佛无上正等菩提，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣一切菩萨摩诃萨行，亦遣此修，是修般若波罗蜜多；修遣诸佛无上正等菩提，亦遣此修，是修般若波罗蜜多。”

“世尊，云何菩萨摩诃萨修遣一切智智，亦遣此修，是修般若波罗蜜多；修遣永断一切烦恼习气相续，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有一切智智，有遣此修，非修般若波罗蜜多；若念有一切烦恼习气相续，及念有永断一切烦恼习气相续，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣一切智智，亦遣此修，是修般若波罗蜜多；修遣永断一切烦恼习气相续，亦遣此修，是修般若波罗蜜多。”

“世尊，云何菩萨摩诃萨修遣有为界，亦遣此修，是修般若波罗蜜多；修遣无为界，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有有为界，有遣此修，非修般若波罗蜜多；若念有无为界，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣有为界，亦遣此修，是修般若波罗蜜多；修遣无为界，亦遣此修，是修般若波罗蜜多。

“复次，善现，住有想者，定不能修布施、净戒、安忍、精进、静虑、般若波罗蜜多。何以故？善现，住有想者，若修布施乃至般若，必当执有我及我所，由此执故便著二边，著二边故不解脱生死，无道、无涅槃，云何如实能修布施乃至般若波罗蜜多？

“善现，住有想者，定不能修四念住、四正断、四神足、五根、五力、七等觉支、八圣道支。何以故？善现，住有想者，若修四念住乃至八圣道支，必当执有我及我所，由此执故便著二边，著二边故不解脱生死，无道、无涅槃，云何如实能修四念住乃至八圣道支？

“善现，住有想者，定不能住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空。何以故？善现，住有想者，若住内空乃至无性自性空，必当执有我及我所，由此执故便著二边，著二边故不解脱生死，无道、无涅槃，云何如实能住内空乃至无性自性空？

“善现，住有想者，定不能住真如、法界、法性、不虚妄性、不变异性、平等性、离生性、法定、法住、实际、虚空界、不思议界。何以故？善现，住有想者，若住真如乃至不思议界，必当执有我及我所，由此执故便著二边，著二边故不解脱生死，无道、无涅槃，云何如实能住真如乃至不思议界？

“善现，住有想者，定不能住苦圣谛、集、灭、道圣谛。何以故？善现，住有想者，必当执有我及我所，由此执故便著二边，著二边故不解脱生死，无道、无涅槃，云何如实能住苦圣谛、集、灭、道圣谛？

“善现，住有想者，定不能修空解脱门、无相、无愿解脱门。何以故？善现，住有想者，必当执有我及我所，由此执故便著二边，著二边故不解脱生死，无道、无涅槃，云何如实能修空解脱门、无相、无愿解脱门？

“善现，住有想者，定不能修殊胜四静虑、四无量、四无色定。何以故？善现，住有想者，必当执有我及我所，由此执故便著二边，著二边故不解脱生死，无道、无涅槃，云何如实能修殊胜四静虑、四无量、四无色定？

“善现，住有想者，定不能修八解脱、八胜处、九次第定、十遍处。何以故？善现，住有想者，必当执有我及我所，由此执故便著二边，著二边故不解脱生死，无道、无涅槃，云何如实能修八解脱、八胜处、九次第定、十遍处？

“善现，住有想者，定不能修一切三摩地门、一切陀罗尼门。何以故？善现，住有想者，必当执有我及我所，由此执故便著二边，著二边故不解脱生死，无道、无涅槃，云何如实能修一切三摩地门、一切陀罗尼门？

“善现，住有想者，定不能修极喜地、离垢地、发光地、焰慧地、极难胜地、现前地、远行地、不动地、善慧地、法云地。何以故？善现，住有想者，必当执有我及我所，由此执故便著二边，著二边故不解脱生死，无道、无涅槃，云何如实能修极喜地乃至法云地？

“善现，住有想者，定不能修五眼、六神通。何以故？善现，住有想者，必当执有我及我所，由此执故便著二边，著二边故不解脱生死，无道、无涅槃，云何如实能修五眼、六神通？

“善现，住有想者，定不能修佛十力、四无所畏、四无碍解、十八佛不共法。何以故？善现，住有想者，必当执有我及我所，由此执故便著二边，著二边故不解脱生死，无道、无涅槃，云何如实能修佛十力、四无所畏、四无碍解、十八佛不共法？

“善现，住有想者，定不能修大慈、大悲、大喜、大舍。何以故？善现，住有想者，必当执有我及我所，由此执故便著二边，著二边故不解脱生死，无道、无涅槃，云何如实能修大慈、大悲、大喜、大舍？

“善现，住有想者，定不能修无忘失法、恒住舍性。何以故？善现，住有想者，必当执有我及我所，由此执故便著二边，著二边故不解脱生死，无道、无涅槃，云何如实能修无忘失法、恒住舍性？

“善现，住有想者，定不能修一切智、道相智、一切相智。何以故？善现，住有想者，必当执有我及我所，由此执故便著二边，著二边故不解脱生死，无道、无涅槃，云何如实能修一切智、道相智、一切相智？”

尔时，具寿善现白佛言：“世尊，何等是有？何等是非有？”

佛言：“善现，二是有，不二是非有。”

“世尊，云何为二？云何为不二？”

“善现，色想为二，色想空为不二；受、想、行、识想为二，受、想、行、识想空为不二。

“善现，眼处想为二，眼处想空为不二；耳、鼻、舌、身、意处想为二，耳、鼻、舌：身、意处想空为不二。

“善现，色处想为二，色处想空为不二；声、香、味、触、法处想为二，声、香、味、触、法处想空为不二。

“善现，眼界想为二，眼界想空为不二；耳、鼻、舌、身、意界想为二，耳、鼻、舌、身、意界想空为不二。

“善现，色界想为二，色界想空为不二；声、香、味、触、法界想为二，声、香、味、触、法界想空为不二。

“善现，眼识界想为二，眼识界想空为不二；耳、鼻、舌、身、意识界想为二，耳、鼻、舌、身、意识界想空为不二。

“善现，眼触想为二，眼触想空为不二；耳、鼻、舌、身、意触想为二，耳、鼻、舌、身、意触想空为不二。

“善现，眼触为缘所生诸受想为二，眼触为缘所生诸受想空为不二；耳、鼻、舌、身、意触为缘所生诸受想为二，耳、鼻、舌、身、意触为缘所生诸受想空为不二。

“善现，地界想为二，地界想空为不二；水、火、风、空、识界想为二，水、火、风、空、识界想空为不二。

“善现，因缘想为二，因缘想空为不二；等无间缘、所缘缘、增上缘想为二，等无间缘、所缘缘、增上缘想空为不二。

“善现，无明想为二，无明想空为不二；行、识、名色、六处、触、受、爱、取、有、生、老死愁叹苦忧恼想为二，行乃至老死愁叹苦忧恼想空为不二。

“善现，布施波罗蜜多想为二，布施波罗蜜多想空为不二；净戒、安忍、精进、静虑、般若波罗蜜多想为二，净戒乃至般若波罗蜜多想空为不二。

“善现，内空想为二，内空想空为不二；外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空想为二，外空乃至无性自性空想空为不二。

“善现，四念住想为二，四念住想空为不二；四正断、四神足、五根、五力、七等觉支、八圣道支想为二，四正断乃至八圣道支想空为不二。

“善现，苦圣谛想为二，苦圣谛想空为不二；集、灭、道圣谛想为二，集、灭、道圣谛想空为不二。

“善现，四静虑想为二，四静虑想空为不二；四无量、四无色定想为二，四无量、四无色定想空为不二。

“善现，八解脱想为二，八解脱想空为不二；八胜处、九次第定、十遍处想为二，八胜处、九次第定、十遍处想空为不二。

“善现，一切三摩地门想为二，一切三摩地门想空为不二；一切陀罗尼门想为二，一切陀罗尼门想空为不二。

“善现，空解脱门想为二，空解脱门想空为不二；无相、无愿解脱门想为二，无相、无愿解脱门想空为不二。

“善现，极喜地想为二，极喜地想空为不二；离垢地、发光地、焰慧地、极难胜地、现前地、远行地、不动地、善慧地、法云地想为二，离垢地乃至法云地想空为不二。

“善现，五眼想为二，五眼想空为不二；六神通想为二，六神通想空为不二。

“善现，佛十力想为二，佛十力想空为不二；四无所畏、四无碍解、十八佛不共法想为二，四无所畏、四无碍解、十八佛不共法想空为不二。

“善现，大慈想为二，大慈想空为不二；大悲、大喜、大舍想为二，大悲、大喜、大舍想空为不二。

“善现，无忘失法想为二，无忘失法想空为不二；恒住舍性想为二，恒住舍性想空为不二。

“善现，一切智想为二，一切智想空为不二；道相智、一切相智想为二，道相智、一切相智想空为不二。

“善现，预流想为二，预流想空为不二；一来、不还、阿罗汉、独觉想为二，一来、不还、阿罗汉、独觉想空为不二。

“善现，预流果想为二，预流果想空为不二；一来、不还、阿罗汉果、独觉菩提想为二，一来、不还、阿罗汉果、独觉菩提想空为不二。

“善现，菩萨摩诃萨想为二，菩萨摩诃萨想空为不二；如来、应、正等觉想为二，如来、应、正等觉想空为不二。

“善现，菩萨摩诃萨行想为二，菩萨摩诃萨行想空为不二；无上正等菩提想为二，无上正等菩提想空为不二。

“善现，有为界想为二，有为界想空为不二；无为界想为二，无为界想空为不二。

“善现，乃至一切想皆为二，乃至一切二皆是有，乃至一切有皆有生死，有生死者不能解脱生老病死愁叹苦忧恼。

“善现，诸想空者皆为无二，诸无二者皆是非有，诸非有者皆无生死，无生死者则能解脱生老病死愁叹苦忧恼。

## 大般若波罗蜜多经卷第三百七十二

### 初分遍学道品第六十四之七

“善现，由此因缘，当知一切有二想者，定无布施波罗蜜多，亦无净戒波罗蜜多，亦无安忍波罗蜜多，亦无精进波罗蜜多，亦无静虑波罗蜜多，亦无般若波罗蜜多，无道、无果亦无现观，下至顺忍彼尚非有，况有色遍知？况有受、想、行、识遍知？况有眼处遍知？况有耳、鼻、舌、身、意处遍知？况有色处遍知？况有声、香、味、触、法处遍知？况有眼界遍知？况有耳、鼻、舌、身、意界遍知？况有色界遍知？况有声、香、味、触、法界遍知？况有眼识界遍知？况有耳、鼻、舌、身、意识界遍知？况有眼触遍知？况有耳、鼻、舌、身、意触遍知？况有眼触为缘所生诸受遍知？况有耳、鼻、舌、身、意触为缘所生诸受遍知？况有地界遍知？况有水、火、风、空、识界遍知？况有因缘遍知？况有等无间缘、所缘缘、增上缘遍知？况有无明遍知？况有行、识、名色、六处、触、受、爱、取、有、生、老死愁叹苦忧恼遍知？况有布施波罗蜜多遍知？况有净戒、安忍、精进、静虑、般若波罗蜜多遍知？况有内空遍知？况有外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空遍知？况有四念住遍知？况有四正断、四神足、五根、五力、七等觉支、八圣道支遍知？况有苦圣谛遍知？况有集、灭、道圣谛遍知？况有四静虑遍知？况有四无量、四无色定遍知？况有八解脱遍知？况有八胜处、九次第定、十遍处遍知？况有一切三摩地门遍知？况有一切陀罗尼门遍知？况有空解脱门遍知？况有无相、无愿解脱门遍知？况有极喜地遍知？况有离垢地、发光地、焰慧地、极难胜地、现前地、远行地、不动地、善慧地、法云地遍知？况有五眼遍知？况有六神通遍知？况有佛十力遍知？况有四无所畏、四无碍解、十八佛不共法遍知？况有大慈遍知？况有大悲、大喜、大舍遍知？况有无忘失法遍知？况有恒住舍性遍知？况有一切智遍知？况有道相智、一切相智遍知？况有预流果遍知？况有一来、不还、阿罗汉果、独觉菩提遍知？况有一切菩萨摩诃萨行遍知？况有诸佛无上正等菩提遍知？彼尚不能修诸圣道，况得预流、一来、不还、阿罗汉果、独觉菩提？况复能得一切智智，及能永断一切烦恼习气相续？”

### 初分三渐次品第六十五之一

尔时，具寿善现白佛言：“世尊，住有想者，若无顺忍，无道、无果亦无现观；住无想者，岂有顺忍、若净观地、若种性地、若第八地、若见地、若薄地、若离欲地、若已办地、若独觉地、若菩萨地、若如来地，若修圣道因修圣道断诸烦恼，或声闻相应、或独觉相应？由斯烦恼所覆障故，诸菩萨摩诃萨岂能入菩萨正性离生？若不能入菩萨正性离生，岂能证得一切相智？若不能证得一切相智，岂能永断一切烦恼习气相续？世尊，若一切法都无所有、无生无灭、无染无净，如是诸法既都不生，岂能证得一切智智？”

佛言：“善现，如是，如是，如汝所说，住无想者，亦无顺忍、无净观地、无种性地、无第八地、无见地、无薄地、无离欲地、无已办地、无独觉地、无菩萨地、无如来地，无修圣道因修圣道断诸烦恼，或声闻相应、或独觉相应。由斯烦恼所覆障故，诸菩萨摩诃萨应不能入菩萨正性离生；若不能入菩萨正性离生，应不能证得一切相智；若不能证得一切相智，应不能永断一切烦恼习气相续。善现，若一切法都无所有、无生无灭、无染无净，如是诸法既都不生，何能证得一切智智？”

具寿善现白佛言：“世尊，菩萨摩诃萨行深般若波罗蜜多时，为有有想，有无想不？为有色想，有受、想、行、识想不？为有眼处想，有耳、鼻、舌、身、意处想不？为有色处想，有声、香、味、触、法处想不？为有眼界想，有耳、鼻、舌、身、意界想不？为有色界想，有声、香、味、触、法界想不？为有眼识界想，有耳、鼻、舌、身、意识界想不？为有眼触想，有耳、鼻、舌、身、意触想不？为有眼触为缘所生诸受想，有耳、鼻、舌、身、意触为缘所生诸受想不？为有地界想，有水、火、风、空、识界想不？为有因缘想，有等无间缘、所缘缘、增上缘想不？为有贪想，有瞋、痴想不？为有无明想，有行、识、名色、六处、触、受、爱、取、有、生、老死愁叹苦忧恼想不？为有布施波罗蜜多想，有净戒、安忍、精进、静虑、般若波罗蜜多想不？为有内空想，有外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空想不？为有四念住想，有四正断、四神足、五根、五力、七等觉支、八圣道支想不？为有苦圣谛想，有集、灭、道圣谛想不？为有四静虑想，有四无量、四无色定想不？为有八解脱想，有八胜处、九次第定、十遍处想不？为有三摩地门想，有陀罗尼门想不？为有空解脱门想，有无相、无愿解脱门想不？为有极喜地想，有离垢地、发光地、焰慧地、极难胜地、现前地、远行地、不动地、善慧地、法云地想不？为有五眼想，有六神通想不？为有佛十力想，有四无所畏、四无碍解、十八佛不共法想不？为有大慈想，有大悲、大喜、大舍想不？为有无忘失法想，有恒住舍性想不？为有一切智想，有道相智、一切相智想不？为有预流果想，有一来、不还、阿罗汉果、独觉菩提想不？为有菩萨摩诃萨行想，有诸佛无上正等菩提想不？为有一切智智想不？为有永断一切烦恼习气相续想不？

“为有色想，有色断想不？为有受、想、行、识想，有受、想、行、识断想不？为有眼处想，有眼处断想不？为有耳、鼻、舌、身、意处想，有耳、鼻、舌、身、意处断想不？为有色处想，有色处断想不？为有声、香、味、触、法处想，有声、香、味、触、法处断想不？为有眼界想，有眼界断想不？为有耳、鼻、舌、身、意界想，有耳、鼻、舌、身、意界断想不？为有色界想，有色界断想不？为有声、香、味、触、法界想，有声、香、味、触、法界断想不？为有眼识界想，有眼识界断想不？为有耳、鼻、舌、身、意识界想，有耳、鼻、舌、身、意识界断想不？为有眼触想，有眼触断想不？为有耳、鼻、舌、身、意触想，有耳、鼻、舌、身、意触断想不？为有眼触为缘所生诸受想，有眼触为缘所生诸受断想不？为有耳、鼻、舌、身、意触为缘所生诸受想，有耳、鼻、舌、身、意触为缘所生诸受断想不？为有地界想，有地界断想不？为有水、火、风、空、识界想，有水、火、风、空、识界断想不？为有因缘想，有因缘断想不？为有等无间缘、所缘缘、增上缘想，有等无间缘、所缘缘、增上缘断想不？为有贪想，有贪断想不？为有瞋、痴想，有瞋、痴断想不？为有无明想，有无明断想不？为有行、识、名色、六处、触、受、爱、取、有、生、老死愁叹苦忧恼想，有行乃至老死愁叹苦忧恼断想不？为有布施波罗蜜多想，有布施波罗蜜多断想不？为有净戒、安忍、精进、静虑、般若波罗蜜多想，有净戒乃至般若波罗蜜多断想不？为有内空想，有内空断想不？为有外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空想，有外空乃至无性自性空断想不？为有四念住想，有四念住断想不？为有四正断、四神足、五根、五力、七等觉支、八圣道支想，有四正断乃至八圣道支断想不？为有苦圣谛想，有苦圣谛断想不？为有集、灭、道圣谛想，有集、灭、道圣谛断想不？为有四静虑想，有四静虑断想不？为有四无量、四无色定想，有四无量、四无色定断想不？为有八解脱想，有八解脱断想不？为有八胜处、九次第定、十遍处想，有八胜处、九次第定、十遍处断想不？为有三摩地门想，有三摩地门断想不？为有陀罗尼门想，有陀罗尼门断想不？为有空解脱门想，有空解脱门断想不？为有无相、无愿解脱门想，有无相、无愿解脱门断想不？为有极喜地想，有极喜地断想不？为有离垢地、发光地、焰慧地、极难胜地、现前地、远行地、不动地、善慧地、法云地想，有离垢地乃至法云地断想不？为有五眼想，有五眼断想不？为有六神通想，有六神通断想不？为有佛十力想，有佛十力断想不？为有四无所畏、四无碍解、十八佛不共法想，有四无所畏、四无碍解、十八佛不共法断想不？为有大慈想，有大慈断想不？为有大悲、大喜、大舍想，有大悲、大喜、大舍断想不？为有无忘失法想，有无忘失法断想不？为有恒住舍性想，有恒住舍性断想不？为有一切智想，有一切智断想不？为有道相智、一切相智想，有道相智、一切相智断想不？为有预流果想，有预流果断想不？为有一来、不还、阿罗汉果、独觉菩提想，有一来、不还、阿罗汉果、独觉菩提断想不？为有菩萨摩诃萨行想，有菩萨摩诃萨行断想不？为有诸佛无上正等菩提想，有诸佛无上正等菩提断想不？为有一切智智想，有一切智智断想不？为有所断一切烦恼习气相续想，有所断一切烦恼习气相续断想不？”

佛言：“善现，菩萨摩诃萨行深般若波罗蜜多时，于一切法皆无有想亦无无想。善现，若无有想亦无无想，当知即是菩萨顺忍；若无有想亦无无想，即是修道；若无有想亦无无想，即是得果。善现当知，无性即是菩萨摩诃萨道，无性即是菩萨摩诃萨现观。善现，由此因缘，应知一切法皆以无性为其自性。”

具寿善现白佛言：“世尊，若一切法皆以无性为自性者，云何如来于一切法无性为性现等正觉，现等觉已于一切法及诸境界皆得自在？”

佛言：“善现，如是，如是，一切法皆以无性为自性。我本修学菩萨道时，无倒修行布施、净戒、安忍、精进、静虑、般若波罗蜜多，离欲恶不善法，有寻有伺，离生喜乐，入初静虑具足住；寻伺寂静，内等净，心一趣性，无寻无伺，定生喜乐，入第二静虑具足住；离喜住舍，正念正知，身受乐圣说应舍，入第三静虑具足住；断乐断苦，先喜忧没，不苦不乐，舍念清净，入第四静虑具足住。我于尔时，于诸静虑及静虑支，虽善取相而无所执，于诸静虑及静虑支都无味著，于诸静虑及静虑支都无所得。我于尔时于诸静虑以清净行相无所分别具足安住。我于尔时于诸静虑及静虑支善淳熟已，令心发起神境智证通，亦令心发起天耳智证通，亦令心发起他心智证通，亦令心发起宿住随念智证通，亦令心发起天眼智证通。我于尔时于所发起诸智证通，虽善取相而无所执，于所发起诸智证通都无味著，于所发起诸智证通都无所得。我于尔时于所发起诸智证通，以如虚空见无所分别具足安住。

“善现，我于尔时以一刹那相应妙慧，证得无上正等菩提，谓现等觉是苦圣谛、是集圣谛、是灭圣谛、是道圣谛都无所有，成就十力、四无所畏、四无碍解、大慈大悲大喜大舍、十八佛不共法等无边功德，安立三聚有情差别，随其所应方便教导，令获殊胜利益安乐。”

具寿善现白佛言：“世尊，云何如来、应、正等觉能起无性为自性四静虑，能发无性为自性五神通，能证无性为自性无上正等菩提，能立无性为自性有情作三聚已，随其所应方便教导，令获殊胜利益安乐？”

佛言：“善现，若诸欲恶不善法等有少自性或复他性为自性者，我本修行菩萨行时，不应通达一切欲恶不善法等皆以无性为自性已，能入初静虑具足住，能入第二、第三、第四静虑具足住。以诸欲恶不善法等无自他性，但以无性为自性故，我本修行菩萨行时，通达欲恶不善法等皆以无性为自性已，能离欲恶不善法，有寻有伺，离生喜乐，入初静虑具足住；寻伺寂静，内等净，心一趣性，无寻无伺，定生喜乐，入第二静虑具足住；离喜住舍，正念正知，身受乐圣说应舍，入第三静虑具足住；断乐断苦，先喜忧没，不苦不乐，舍念清净，入第四静虑具足住。

“善现，若诸神通有少自性或复他性为自性者，我本修行菩萨行时，不应通达一切神通皆以无性为自性已，发起种种自在神通；以诸神通无自他性，但以无性为自性故，我本修行菩萨行时，通达神通皆以无性为自性已，能令心发起神境智证通，亦令心发起天耳、他心、宿住随念、天眼智证通，于诸境界自在无碍。

“善现，若佛无上正等菩提有少自性或复他性为自性者，我本修行菩萨行时，不应通达诸佛无上正等菩提皆以无性为自性已，证得无上正等菩提；以佛无上正等菩提无自他性，但以无性为自性故，我本修行菩萨行时，通达无上正等菩提皆以无性为自性已，能用一念相应妙慧，证得无上正等菩提，如实觉知苦、集、灭、道圣谛都无所有，成就十力、四无所畏、四无碍解、大慈、大悲、大喜、大舍、十八佛不共法等无边功德。善现，若诸有情有少自性或复他性为自性者，我成佛已不应通达一切有情皆以无性为自性已，安立三聚有情差别；以诸有情无自他性，但以无性为自性故，我成佛已通达有情皆以无性为自性已，能立三聚有情差别，随其所应方便教导，令获殊胜利益安乐。”

尔时，具寿善现白佛言：“世尊，若菩萨摩诃萨依无性为自性法，起四静虑，发五神通，证得无上正等菩提，安立三聚有情差别，随其所应方便教导，令获殊胜利乐事者，云何菩萨摩诃萨于无性为自性法中，有渐次业、渐次学、渐次行，由此渐次业、渐次学、渐次行故，证得无上正等菩提？”

佛言：“善现，诸菩萨摩诃萨最初从佛世尊所闻，若从已多供养诸佛菩萨摩诃萨所闻，若从独觉所闻，若从阿罗汉所闻，若从不还、一来、预流所闻：‘诸佛世尊以无性为自性，究竟证得以无性为自性法故名佛世尊。诸菩萨摩诃萨亦以无性为自性，渐次证得以无性为自性法故名菩萨摩诃萨。一切独觉亦以无性为自性，渐次证得以无性为自性法故名为独觉。诸阿罗汉亦以无性为自性，渐次证得以无性为自性法故名阿罗汉。一切不还、一来、预流亦以无性为自性，渐次证得以无性为自性法故名为不还、一来、预流。诸贤善士亦以无性为自性，决定信解以无性为自性法故名贤善士。诸余有情、一切行、一切法皆以无性为自性，乃至无有如毛端量若行若法实有自性而可得者。’是菩萨摩诃萨闻此事已，作是思惟：‘若一切有情、一切行、一切法皆以无性为自性，证得信解以无性为自性法故名佛、菩萨、独觉、声闻、贤善士者，我于无上正等菩提，若当证得、若不证得。一切有情、一切行、一切法常以无性为自性故，我定应发趣无上正等菩提，得菩提已，若诸有情行有想者，方便安立令住无想。’

“善现，是菩萨摩诃萨既思惟已，发趣无上正等菩提，为普救度诸有情故，作渐次业、修渐次学、行渐次行。如过去世诸菩萨摩诃萨发趣无上正等菩提，先修渐次业、学、行故，证得无上正等菩提；是菩萨摩诃萨亦复如是，先应修行布施波罗蜜多，次应修行净戒波罗蜜多，次应修行安忍波罗蜜多，次应修行精进波罗蜜多，次应修行静虑波罗蜜多，后应修行般若波罗蜜多。

“善现，是菩萨摩诃萨从初发心修行布施波罗蜜多时，应自行布施波罗蜜多，亦劝他行布施波罗蜜多，称扬显示布施波罗蜜多功德，欢喜赞叹行布施波罗蜜多者。由此因缘布施圆满，生天人中得大财位，常行布施离悭吝心，随诸有情，须食施食，须饮施饮，须衣施衣，须乘施乘，须香华施香华，须璎珞施璎珞，须房舍施房舍，须卧具施卧具，须灯明施灯明，须财宝施财宝，须僮仆施僮仆，随余所须种种资具皆悉施与。是菩萨摩诃萨由布施故受持戒蕴，生天人中得大尊贵，由施、戒故复得定蕴，由施、戒、定故复得慧蕴，由施、戒、定、慧故复得解脱蕴，由施、戒、定、慧、解脱故复得解脱知见蕴，由施、戒、定、慧、解脱、解脱知见蕴圆满故超诸声闻及独觉地，趣入菩萨正性离生；入菩萨正性离生位已，便能严净佛土成熟有情；严净佛土成熟有情得圆满已，便能证得无上正等菩提；证得无上正等菩提已，便能转正法轮；由转正法轮故，安立有情于三乘法；有情安住三乘法已，解脱生死证得涅槃。善现，是菩萨摩诃萨由布施故，虽能如是作渐次业、修渐次学、行渐次行，而观一切都不可得。何以故？以一切法自性无故。

“复次，善现，是菩萨摩诃萨从初发心修行净戒波罗蜜多时，应自行净戒波罗蜜多，亦劝他行净戒波罗蜜多，称扬显示净戒波罗蜜多功德，欢喜赞叹行净戒波罗蜜多者。是菩萨摩诃萨由此因缘戒蕴清净，生天人中得大尊贵，施贫穷者种种财物；既行施已，安住戒蕴、定蕴、慧蕴、解脱蕴、解脱知见蕴。由戒、定、慧、解脱、解脱知见蕴清净故超诸声闻及独觉地，趣入菩萨正性离生；入菩萨正性离生位已，便能严净佛土、成熟有情；严净佛土、成熟有情得圆满已，便能证得无上正等菩提；证得无上正等菩提已，便能转正法轮；由转正法轮故，安立有情于三乘法；有情安住三乘法已，解脱生死证得涅槃。善现，是菩萨摩诃萨由净戒故，虽能如是作渐次业、修渐次学、行渐次行，而观一切都不可得。何以故？以一切法自性无故。

“复次，善现，是菩萨摩诃萨从初发心修行安忍波罗蜜多时，应自行安忍波罗蜜多，亦劝他行安忍波罗蜜多，称扬显示安忍波罗蜜多功德，欢喜赞叹行安忍波罗蜜多者。是菩萨摩诃萨行安忍时，能以财物施诸有情皆令满足；既行施已，安住戒蕴，安住安忍，安住定蕴、慧蕴、解脱蕴、解脱知见蕴。由戒、定、慧、解脱、解脱知见蕴清净故，超诸声闻及独觉地，趣入菩萨正性离生；入菩萨正性离生位已，便能严净佛土、成熟有情；严净佛土、成熟有情得圆满已，便能证得无上正等菩提；证得无上正等菩提已，便能转正法轮；由转正法轮故，安立有情于三乘法；有情安住三乘法已，解脱生死证得涅槃。善现，是菩萨摩诃萨由安忍故，虽能如是作渐次业、修渐次学、行渐次行，而观一切都不可得。何以故？以一切法自性无故。

“复次，善现，是菩萨摩诃萨从初发心修行精进波罗蜜多时，应自于诸善法发勤精进波罗蜜多，亦劝他于诸善法，发勤精进波罗蜜多，称扬显示于诸善法，发勤精进波罗蜜多功德，欢喜赞叹于诸善法，发勤精进波罗蜜多者。是菩萨摩诃萨行精进时，能以财物施诸有情皆令满足；既行施已，安住戒蕴，安住安忍，安住精进，安住定蕴、慧蕴、解脱蕴、解脱知见蕴。由戒、定、慧、解脱、解脱知见蕴清净故，超诸声闻及独觉地，趣入菩萨正性离生；入菩萨正性离生位已，便能严净佛土、成熟有情；严净佛土、成熟有情得圆满已，便能证得无上正等菩提；证得无上正等菩提已，便能转正法轮；由转正法轮故，安立有情于三乘法；有情安住三乘法已，解脱生死证得涅槃。善现，是菩萨摩诃萨由精进故，虽能如是作渐次业、修渐次学、行渐次行，而观一切都不可得。何以故？以一切法自性无故。

“复次，善现，是菩萨摩诃萨从初发心修行静虑波罗蜜多时，应自入四静虑、四无量、四无色定，亦劝他入四静虑、四无量、四无色定，称扬显示入四静虑、四无量、四无色定功德，欢喜赞叹入四静虑、四无量、四无色定者。是菩萨摩诃萨安住四静虑、四无量、四无色定，能以财物施诸有情皆令满足；既行施已，安住戒蕴，安住安忍，安住精进，安住定蕴、慧蕴、解脱蕴、解脱知见蕴。由戒、定、慧、解脱、解脱知见蕴清净故，超诸声闻及独觉地，趣入菩萨正性离生；入菩萨正性离生位已，便能严净佛土、成熟有情；严净佛土、成熟有情得圆满已，便能证得无上正等菩提；证得无上正等菩提已，便能转正法轮；由转正法轮故，安立有情于三乘法；有情安住三乘法已，解脱生死证得涅槃。善现，是菩萨摩诃萨由静虑故，虽能如是作渐次业、修渐次学、行渐次行，而观一切都不可得。何以故？以一切法自性无故。

“复次，善现，是菩萨摩诃萨从初发心修行般若波罗蜜多时，施诸有情种种财物，安住戒蕴，安住安忍，安住精进，安住定蕴、慧蕴、解脱蕴、解脱知见蕴，自行布施、净戒、安忍、精进、静虑、般若波罗蜜多，亦劝他行布施、净戒、安忍、精进、静虑、般若波罗蜜多，称扬显示布施、净戒、安忍、精进、静虑、般若波罗蜜多功德，欢喜赞叹行布施、净戒、安忍、精进、静虑、般若波罗蜜多者。是菩萨摩诃萨由布施、净戒、安忍、精进、静虑、般若波罗蜜多方便善巧力故，超诸声闻及独觉地，趣入菩萨正性离生；入菩萨正性离生位已，便能严净佛土、成熟有情；严净佛土、成熟有情得圆满已，便能证得无上正等菩提；证得无上正等菩提已，便能转正法轮；由转正法轮故，安立有情于三乘法；有情安住三乘法已，解脱生死证得涅槃。善现，是菩萨摩诃萨由般若故，虽能如是作渐次业、修渐次学、行渐次行，而观一切都不可得。何以故？以一切法自性无故。善现，是为菩萨摩诃萨依行六种波罗蜜多作渐次业、修渐次学、行渐次行。

“复次，善现，菩萨摩诃萨作渐次业、修渐次学、行渐次行时，从初发心以一切智智相应作意，信解诸法皆以无性为其自性，先应修佛随念，次应修法随念，次应修僧随念，次应修戒随念，次应修舍随念，后应修天随念。

“善现，云何菩萨摩诃萨修佛随念？善现，是菩萨摩诃萨修行般若波罗蜜多时，不应以色思惟如来、应、正等觉，不应以受、想、行、识思惟如来、应、正等觉。何以故？善现，色无自性，受、想、行、识无自性；若法无自性则无所有，若无所有则不可念。所以者何？善现，若无念、无思惟是为佛随念。

“复次，善现，菩萨摩诃萨不应以三十二大士相思惟如来、应、正等觉，不应以真金色身思惟如来、应、正等觉，不应以身有常光面各一寻思惟如来、应、正等觉，不应以八十随好思惟如来、应、正等觉。何以故？善现，如是相好金光色身都无自性，若法无自性则无所有，若无所有则不可念。所以者何？善现，若无念、无思惟是为佛随念。

“复次，善现，菩萨摩诃萨不应以戒蕴思惟如来、应、正等觉，不应以定蕴、慧蕴、解脱蕴、解脱知见蕴思惟如来、应、正等觉。何以故？善现，如是诸蕴皆无自性，若法无自性则无所有，若无所有则不可念。所以者何？善现，若无念、无思惟是为佛随念。

“复次，善现，菩萨摩诃萨不应以五眼、六神通思惟如来、应、正等觉，不应以佛十力、四无所畏、四无碍解、十八佛不共法思惟如来、应、正等觉，不应以大慈、大悲、大喜、大舍思惟如来、应、正等觉，不应以无忘失法、恒住舍性思惟如来、应、正等觉，不应以一切智、道相智、一切相智思惟如来、应、正等觉。何以故？善现，如是诸法皆无自性，若法无自性则无所有，若无所有则不可念。所以者何？善现，若无念、无思惟是为佛随念。

“复次，善现，菩萨摩诃萨不应以缘起之法思惟如来、应、正等觉。何以故？善现，缘起之法都无自性，若法无自性则无所有，若无所有则不可念。所以者何？善现，若无念、无思惟是为佛随念。善现，菩萨摩诃萨修行般若波罗蜜多时，应如是修佛随念；若如是修佛随念，是为菩萨摩诃萨作渐次业、修渐次学、行渐次行。

“善现，是菩萨摩诃萨如是作渐次业、修渐次学、行渐次行时，则能圆满四念住，亦能圆满四正断、四神足、五根、五力、七等觉支、八圣道支；则能圆满空解脱门，亦能圆满无相、无愿解脱门；则能圆满初静虑，亦能圆满第二、第三、第四静虑；则能圆满慈无量，亦能圆满悲、喜、舍无量；则能圆满空无边处定，亦能圆满识无边处、无所有处、非想非非想处定；则能圆满八解脱，亦能圆满八胜处、九次第定、十遍处；则能圆满一切三摩地门，亦能圆满一切陀罗尼门；则能圆满布施波罗蜜多，亦能圆满净戒、安忍、精进、静虑、般若波罗蜜多；则能圆满内空，亦能圆满外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；则能圆满真如，亦能圆满法界、法性、不虚妄性、不变异性、平等性、离生性、法定、法住、实际、虚空界、不思议界；则能圆满五眼，亦能圆满六神通；则能圆满佛十力，亦能圆满四无所畏、四无碍解、十八佛不共法；则能圆满大慈，亦能圆满大悲、大喜、大舍；则能圆满无忘失法，亦能圆满恒住舍性；则能圆满一切智，亦能圆满道相智、一切相智，由此证得一切智智。善现，是菩萨摩诃萨以无性为自性方便力故，觉一切法皆无自性，其中无有想亦复无无想。善现，菩萨摩诃萨应如是修佛随念，谓于其中尚无少念，况有念佛？

## 大般若波罗蜜多经卷第三百七十三

### 初分三渐次品第六十五之二

“善现，云何菩萨摩诃萨修法随念？善现，是菩萨摩诃萨修行般若波罗蜜多时，不应思惟善法，不应思惟不善法，不应思惟无记法；不应思惟世间法，不应思惟出世间法；不应思惟有爱染法，不应思惟无爱染法；不应思惟有诤法，不应思惟无诤法；不应思惟圣法，不应思惟非圣法；不应思惟有漏法，不应思惟无漏法；不应思惟欲界系法，不应思惟色界系法，不应思惟无色界系法；不应思惟有堕法，不应思惟无堕法；不应思惟有为法，不应思惟无为法。何以故？善现，如是诸法皆无自性，若法无自性则无所有，若无所有则不可念。所以者何？善现，若无念、无思惟是为法随念。善现，菩萨摩诃萨修行般若波罗蜜多时，应如是修法随念。若如是修法随念，是为菩萨摩诃萨作渐次业、修渐次学、行渐次行。

“善现，是菩萨摩诃萨如是作渐次业、修渐次学、行渐次行时，则能圆满四念住，亦能圆满四正断、四神足、五根、五力、七等觉支、八圣道支；则能圆满空解脱门，亦能圆满无相、无愿解脱门；则能圆满四静虑，亦能圆满四无量、四无色定；则能圆满八解脱，亦能圆满八胜处、九次第定、十遍处；则能圆满一切三摩地门，亦能圆满一切陀罗尼门；则能圆满布施波罗蜜多，亦能圆满净戒、安忍、精进、静虑、般若波罗蜜多；则能圆满内空，亦能圆满外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；则能圆满真如，亦能圆满法界、法性、不虚妄性、不变异性、平等性、离生性、法定、法住、实际、虚空界、不思议界；则能圆满五眼，亦能圆满六神通；则能圆满佛十力，亦能圆满四无所畏、四无碍解、十八佛不共法；则能圆满大慈，亦能圆满大悲、大喜、大舍；则能圆满无忘失法，亦能圆满恒住舍性；则能圆满一切智，亦能圆满道相智、一切相智，由此证得一切智智。

“善现，是菩萨摩诃萨以无性为自性方便力故，觉一切法皆无自性，其中无有想亦复无无想。善现，菩萨摩诃萨应如是修法随念，谓于其中尚无少念，况有念法？

“善现，云何菩萨摩诃萨修僧随念？善现，是菩萨摩诃萨修行般若波罗蜜多时，应作是念：‘佛弟子众具净戒蕴、定蕴、慧蕴、解脱蕴、解脱知见蕴，四双八只补特伽罗，一切皆是无性所显，皆以无性为其自性，由是因缘不应思惟。’何以故？善现，佛弟子众皆无自性，若法无自性则无所有，若无所有则不可念。所以者何？善现，若无念、无思惟是为僧随念。善现，菩萨摩诃萨修行般若波罗蜜多时，应如是修僧随念。若如是修僧随念，是为菩萨摩诃萨作渐次业、修渐次学、行渐次行。

“善现，是菩萨摩诃萨如是作渐次业、修渐次学、行渐次行时，则能圆满四念住，亦能圆满四正断、四神足、五根、五力、七等觉支、八圣道支；则能圆满空解脱门，亦能圆满无相、无愿解脱门；则能圆满四静虑，亦能圆满四无量、四无色定；则能圆满八解脱，亦能圆满八胜处、九次第定、十遍处；则能圆满一切三摩地门，亦能圆满一切陀罗尼门；则能圆满布施波罗蜜多，亦能圆满净戒、安忍、精进、静虑、般若波罗蜜多；则能圆满内空，亦能圆满外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；则能圆满真如，亦能圆满法界、法性、不虚妄性、不变异性、平等性、离生性、法定、法住、实际、虚空界、不思议界；则能圆满五眼，亦能圆满六神通；则能圆满佛十力，亦能圆满四无所畏、四无碍解、十八佛不共法；则能圆满大慈，亦能圆满大悲、大喜、大舍；则能圆满无忘失法，亦能圆满恒住舍性；则能圆满一切智，亦能圆满道相智、一切相智，由此证得一切智智。

“善现，是菩萨摩诃萨以无性为自性方便力故，觉一切法皆无自性，其中无有想亦复无无想。善现，菩萨摩诃萨应如是修僧随念，谓于其中尚无少念，况有念僧？

“善现，云何菩萨摩诃萨修戒随念？善现，是菩萨摩诃萨修行般若波罗蜜多时，从初发心乃至安坐妙菩提座，恒住净戒无缺无隙、无瑕无秽，无所取著，应受供养，智者所赞，妙善受持，妙善究竟，随顺胜定思惟此戒以无性为自性，由是因缘不应思惟。何以故？善现，如是净戒都无自性，若法无自性则无所有，若无所有则不可念。所以者何？善现，若无念、无思惟是为戒随念。善现，菩萨摩诃萨修行般若波罗蜜多时，应如是修戒随念。若如是修戒随念，是为菩萨摩诃萨作渐次业、修渐次学、行渐次行。

“善现，是菩萨摩诃萨如是作渐次业、修渐次学、行渐次行时，则能圆满四念住，亦能圆满四正断、四神足、五根、五力、七等觉支、八圣道支；则能圆满空解脱门，亦能圆满无相、无愿解脱门；则能圆满四静虑，亦能圆满四无量、四无色定；则能圆满八解脱，亦能圆满八胜处、九次第定、十遍处；则能圆满一切三摩地门，亦能圆满一切陀罗尼门；则能圆满布施波罗蜜多，亦能圆满净戒、安忍、精进、静虑、般若波罗蜜多；则能圆满内空，亦能圆满外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；则能圆满真如，亦能圆满法界、法性、不虚妄性、不变异性、平等性、离生性、法定、法住、实际、虚空界、不思议界；则能圆满五眼，亦能圆满六神通；则能圆满佛十力，亦能圆满四无所畏、四无碍解、十八佛不共法；则能圆满大慈，亦能圆满大悲、大喜、大舍；则能圆满无忘失法，亦能圆满恒住舍性；则能圆满一切智，亦能圆满道相智、一切相智，由此证得一切智智。

“善现，是菩萨摩诃萨以无性为自性方便力故，觉一切法皆无自性，其中无有想亦复无无想。善现，菩萨摩诃萨应如是修戒随念，谓于其中尚无少念，况有念戒？

“善现，云何菩萨摩诃萨修舍随念？善现，是菩萨摩诃萨修行般若波罗蜜多时，以无性为自性方便力故，修舍随念，若舍财、若舍法俱不起心：‘我施、我不施，我舍、我不舍。’若舍所有身分支节亦不起心：‘我施、我不施，我舍、我不舍。’亦不思惟所舍、所与及舍施福。何以故？善现，如是诸法皆无自性，若法无自性则无所有，若无所有则不可念。所以者何？善现，若无念、无思惟是为舍随念。善现，菩萨摩诃萨修行般若波罗蜜多时，应如是修舍随念。若如是修舍随念，是为菩萨摩诃萨作渐次业、修渐次学、行渐次行。

“善现，是菩萨摩诃萨如是作渐次业、修渐次学、行渐次行时，则能圆满四念住，亦能圆满四正断、四神足、五根、五力、七等觉支、八圣道支；则能圆满空解脱门，亦能圆满无相、无愿解脱门；则能圆满四静虑，亦能圆满四无量、四无色定；则能圆满八解脱，亦能圆满八胜处、九次第定、十遍处；则能圆满一切三摩地门，亦能圆满一切陀罗尼门；则能圆满布施波罗蜜多，亦能圆满净戒、安忍、精进、静虑、般若波罗蜜多；则能圆满内空，亦能圆满外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；则能圆满真如，亦能圆满法界、法性、不虚妄性、不变异性、平等性、离生性、法定、法住、实际、虚空界、不思议界；则能圆满五眼，亦能圆满六神通；则能圆满佛十力，亦能圆满四无所畏、四无碍解、十八佛不共法；则能圆满大慈，亦能圆满大悲、大喜、大舍；则能圆满无忘失法，亦能圆满恒住舍性；则能圆满一切智，亦能圆满道相智、一切相智，由此证得一切智智。

“善现，是菩萨摩诃萨以无性为自性方便力故，觉一切法皆无自性，其中无有想亦复无无想。善现，菩萨摩诃萨应如是修舍随念，谓于其中尚无少念，况有念舍？

“善现，云何菩萨摩诃萨修天随念？善现，是菩萨摩诃萨修行般若波罗蜜多时，以无性为自性方便力故，修天随念。观预流等，虽生四大王众天、或三十三天、或夜摩天、或睹史多天、或乐变化天、或他化自在天，而不可得、不应思惟。观不还等，虽生色界天或无色界天，而不可得、不应思惟。何以故？善现，如是诸天皆无自性，若法无自性则无所有，若无所有则不可念。所以者何？善现，若无念、无思惟是为天随念。善现，菩萨摩诃萨修行般若波罗蜜多时，应如是修天随念。若如是修天随念，是为菩萨摩诃萨作渐次业、修渐次学、行渐次行。

“善现，是菩萨摩诃萨如是作渐次业、修渐次学、行渐次行时，则能圆满四念住，亦能圆满四正断、四神足、五根、五力、七等觉支、八圣道支；则能圆满空解脱门，亦能圆满无相、无愿解脱门；则能圆满四静虑，亦能圆满四无量、四无色定；则能圆满八解脱，亦能圆满八胜处、九次第定、十遍处；则能圆满一切三摩地门，亦能圆满一切陀罗尼门；则能圆满布施波罗蜜多，亦能圆满净戒、安忍、精进、静虑、般若波罗蜜多；则能圆满内空，亦能圆满外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；则能圆满真如，亦能圆满法界、法性、不虚妄性、不变异性、平等性、离生性、法定、法住、实际、虚空界、不思议界；则能圆满五眼，亦能圆满六神通；则能圆满佛十力，亦能圆满四无所畏、四无碍解、十八佛不共法；则能圆满大慈，亦能圆满大悲、大喜、大舍；则能圆满无忘失法，亦能圆满恒住舍性；则能圆满一切智，亦能圆满道相智、一切相智，由此证得一切智智。

“善现，是菩萨摩诃萨以无性为自性方便力故，觉一切法皆无自性，其中无有想亦复无无想。善现，菩萨摩诃萨应如是修天随念，谓于其中尚无少念，况有念天？善现，是为菩萨摩诃萨依修天随念作渐次业、修渐次学、行渐次行。

“复次，善现，菩萨摩诃萨修行般若波罗蜜多时，为欲圆满作渐次业、修渐次学、行渐次行，以无性为自性方便力故，应学内空，应学外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以无性为自性方便力故，应学真如，应学法界、法性、不虚妄性、不变异性、平等性、离生性、法定、法住、实际、虚空界、不思议界；以无性为自性方便力故，应学四念住，应学四正断、四神足、五根、五力、七等觉支、八圣道支；以无性为自性方便力故，应学苦圣谛，应学集、灭、道圣谛；以无性为自性方便力故，应学四静虑，应学四无量、四无色定；以无性为自性方便力故，应学八解脱、应学八胜处、九次第定、十遍处；以无性为自性方便力故，应学空解脱门，应学无相、无愿解脱门；以无性为自性方便力故，应学布施波罗蜜多，应学净戒、安忍、精进、静虑、般若、方便善巧、愿、力、智波罗蜜多；以无性为自性方便力故，应学极喜地，应学离垢地、发光地、焰慧地、极难胜地、现前地、远行地、不动地、善慧地、法云地；以无性为自性方便力故，应学五眼，应学六神通；以无性为自性方便力故，应学佛十力，应学四无所畏、四无碍解、十八佛不共法；以无性为自性方便力故，应学大慈，应学大悲、大喜、大舍；以无性为自性方便力故，应学无忘失法，应学恒住舍性；以无性为自性方便力故，应学一切智，应学道相智、一切相智；以无性为自性方便力故，应学一切三摩地门，应学一切陀罗尼门。

“善现，是菩萨摩诃萨如是修学菩萨道时，学一切法皆以无性为其自性，于中尚无少念可得，况有念色，念受、想、行、识？况有念眼处，念耳、鼻、舌、身、意处？况有念色处，念声、香、味、触、法处？况有念眼界，念耳、鼻、舌、身、意界？况有念色界，念声、香、味、触、法界？况有念眼识界，念耳、鼻、舌、身、意识界？况有念眼触，念耳、鼻、舌、身、意触？况有念眼触为缘所生诸受，念耳、鼻、舌、身、意触为缘所生诸受？况有念地界，念水、火、风、空、识界？况有念因缘，念等无间缘、所缘缘、增上缘？况有念无明，念行、识、名色、六处、触、受、爱、取、有、生、老死愁叹苦忧恼？况有念布施波罗蜜多，念净戒、安忍、精进、静虑、般若波罗蜜多？况有念内空，念外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空？况有念四念住，念四正断、四神足、五根、五力、七等觉支、八圣道支？况有念苦圣谛，念集、灭、道圣谛？况有念四静虑，念四无量、四无色定？况有念八解脱，念八胜处、九次第定、十遍处？况有念一切三摩地门，念一切陀罗尼门？况有念空解脱门，念无相、无愿解脱门？况有念极喜地，念离垢地、发光地、焰慧地、极难胜地、现前地、远行地、不动地、善慧地、法云地？况有念五眼，念六神通？况有念佛十力，念四无所畏、四无碍解、十八佛不共法？况有念大慈，念大悲、大喜、大舍？况有念无忘失法，念恒住舍性？况有念一切智，念道相智、一切相智？况有念预流果，念一来、不还、阿罗汉果、独觉菩提？况有念一切菩萨摩诃萨行，念诸佛无上正等菩提？如是诸念及所念法，若少有实无有是处。

“善现，如是菩萨摩诃萨修行般若波罗蜜多时，虽作渐次业、修渐次学、行渐次行，而于其中所有一切心所行业、心所行学、心所行行皆悉不转，以一切法皆以无性为自性故。”

尔时，具寿善现白佛言：“世尊，若一切法皆以无性为自性者，则应无色，亦无受、想、行、识；应无眼处，亦无耳、鼻、舌、身、意处；应无色处，亦无声、香、味、触、法处；应无眼界，亦无耳、鼻、舌、身、意界；应无色界，亦无声、香、味、触、法界；应无眼识界，亦无耳、鼻、舌、身、意识界；应无眼触，亦无耳、鼻、舌、身、意触；应无眼触为缘所生诸受，亦无耳、鼻、舌、身、意触为缘所生诸受；应无地界，亦无水、火、风、空、识界；应无因缘，亦无等无间缘、所缘缘、增上缘；应无无明，亦无行、识、名色、六处、触、受、爱、取、有、生、老死愁叹苦忧恼；应无布施波罗蜜多，亦无净戒、安忍、精进、静虑、般若波罗蜜多；应无内空，亦无外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；应无四念住，亦无四正断、四神足、五根、五力、七等觉支、八圣道支；应无苦圣谛，亦无集、灭、道圣谛；应无四静虑，亦无四无量、四无色定；应无八解脱，亦无八胜处、九次第定、十遍处；应无一切三摩地门，亦无一切陀罗尼门；应无空解脱门，亦无无相、无愿解脱门；应无极喜地，亦无离垢地、发光地、焰慧地、极难胜地、现前地、远行地、不动地、善慧地、法云地；应无五眼，亦无六神通；应无佛十力，亦无四无所畏、四无碍解、十八佛不共法；应无大慈，亦无大悲、大喜、大舍；应无无忘失法，亦无恒住舍性；应无一切智，亦无道相智、一切相智；应无预流果，亦无一来、不还、阿罗汉果、独觉菩提；应无一切菩萨摩诃萨行，亦无诸佛无上正等菩提；应无佛，亦无法、僧；应无道，亦无果；应无杂染，亦无清净；应无行，亦无得、无现观，乃至一切法皆应是无。”

佛言：“善现，于汝意云何？于一切法皆以无性为自性中，有性、无性为可得不？”

善现答言：“不也，世尊。不也，善逝。于一切法皆以无性为自性中，有性、无性俱不可得。”

佛言：“善现，若一切法皆以无性为自性中，有性、无性俱不可得，云何汝今可为是问：若一切法皆以无性为自性者，则应无色，亦无受、想、行、识；应无眼处，亦无耳、鼻、舌、身、意处；应无色处，亦无声、香、味、触、法处；应无眼界，亦无耳、鼻、舌、身、意界；应无色界，亦无声、香、味、触、法界；应无眼识界，亦无耳、鼻、舌、身、意识界；应无眼触，亦无耳、鼻、舌、身、意触；应无眼触为缘所生诸受，亦无耳、鼻、舌、身、意触为缘所生诸受；应无地界，亦无水、火、风、空、识界；应无因缘，亦无等无间缘、所缘缘、增上缘；应无无明，亦无行、识、名色、六处、触、受、爱、取、有、生、老死愁叹苦忧恼；应无布施波罗蜜多，亦无净戒、安忍、精进、静虑、般若波罗蜜多；应无内空，亦无外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；应无四念住，亦无四正断、四神足、五根、五力、七等觉支、八圣道支；应无苦圣谛，亦无集、灭、道圣谛；应无四静虑，亦无四无量、四无色定；应无八解脱，亦无八胜处、九次第定、十遍处；应无一切三摩地门，亦无一切陀罗尼门；应无空解脱门，亦无无相、无愿解脱门；应无极喜地，亦无离垢地、发光地、焰慧地、极难胜地、现前地、远行地、不动地、善慧地、法云地；应无五眼，亦无六神通；应无佛十力，亦无四无所畏、四无碍解、十八佛不共法；应无大慈，亦无大悲、大喜、大舍；应无无忘失法，亦无恒住舍性；应无一切智，亦无道相智、一切相智；应无预流果，亦无一来、不还、阿罗汉果、独觉菩提；应无一切菩萨摩诃萨行，亦无诸佛无上正等菩提；应无佛，亦无法、僧；应无道，亦无果；应无杂染，亦无清净；应无行，亦无得、无现观，乃至一切法皆应是无？”

时，具寿善现白佛言：“世尊，我于是法无惑无疑，然当来世有苾刍等，或求声闻乘、或求独觉乘、或求菩萨摩诃萨乘，彼作是说：‘佛说一切法皆以无性为其自性。若一切法皆以无性为自性者，谁染？谁净？谁缚？谁解？’彼于染、净及于缚、解不了知故，破戒、破见、破威仪、破净命，由破戒、见、威仪、净命，当堕地狱、傍生、鬼界受诸剧苦，轮回生死难得解脱。我观未来当有如是可怖畏事，故问如来、应、正等觉如是深义。然我于此无惑无疑。”

佛言：“善现，善哉！善哉！如是，如是，如汝所说，于一切法皆以无性为自性中，有性、无性俱不可得，不应于此执有、无性。”

### 初分无相无得品第六十六之一

尔时，具寿善现白佛言：“世尊，若一切法皆以无性为自性者，菩萨摩诃萨见何等义，为欲利乐诸有情故，求趣无上正等菩提？”

佛言：“善现，以一切法皆以无性为自性故，菩萨摩诃萨为欲利乐诸有情故，求趣无上正等菩提。何以故？善现，诸有情类具断、常见，住有所得难可调伏，愚痴颠倒难可解脱。善现，住有所得者，由有所得想，无得、无现观，亦无无上正等菩提。”

具寿善现白佛言：“世尊，无所得者，为有得、有现观、有无上正等菩提不？”

佛言：“善现，若无所得，即是得、即是现观、即是无上正等菩提，以不坏法界故。善现，若有于是无所得中，欲有所得、欲得现观、欲得无上正等菩提，当知彼为欲坏法界。”

具寿善现复白佛言：“世尊，若无所得，即是得、即是现观、即是无上正等菩提。无所得中，无得、无现观，亦无无上正等菩提者，云何得有菩萨摩诃萨极喜地、离垢地、发光地、焰慧地、极难胜地、现前地、远行地、不动地、善慧地、法云地？云何得有菩萨摩诃萨无生法忍？云何得有异熟生神通？云何得有异熟生布施、净戒、安忍、精进、静虑、般若波罗蜜多？云何得有菩萨摩诃萨安住如是异熟生法，成熟有情，严净佛土，于诸佛所恭敬供养上妙饮食、衣服、华鬘、涂散等香、车乘、璎珞、宝幢、幡盖、房舍、卧具、伎乐、灯明，及余种种人天资具所获善根，乃至无上正等菩提与果无尽，展转乃至般涅槃后，自设利罗及诸弟子，犹得种种供养恭敬，善根势力仍未灭尽？”

佛言：“善现，以一切法无所得故，得有菩萨摩诃萨极喜地、离垢地、发光地、焰慧地、极难胜地、现前地、远行地、不动地、善慧地、法云地，即由此故得有菩萨摩诃萨无生法忍，即由此故得有异熟生神通，即由此故得有异熟生布施、净戒、安忍、精进、静虑、般若波罗蜜多，即由此故得有菩萨摩诃萨安住如是异熟生法，成熟有情，严净佛土，于诸佛所恭敬供养上妙饮食、衣服、华鬘、涂散等香、车乘、璎珞、宝幢、幡盖、房舍、卧具、伎乐、灯明，及余种种人天资具，乃至无上正等菩提，所获善根与果无尽，展转乃至般涅槃后，自设利罗及诸弟子，犹得种种供养恭敬，善根势力仍未灭尽。”

尔时，具寿善现白佛言：“世尊，若一切法皆无所得，布施、净戒、安忍、精进、静虑、般若波罗蜜多及诸神通有何差别？”

佛言：“善现，无所得者，布施、净戒、安忍、精进、静虑、般若波罗蜜多及诸神通皆无差别。为欲令彼有所得者离染著故，方便宣说布施、净戒、安忍、精进、静虑、般若波罗蜜多及诸神通有差别相。”

具寿善现复白佛言：“世尊，何因缘故无所得者，布施、净戒、安忍、精进、静虑、般若波罗蜜多及诸神通皆无差别？”

佛言：“善现，菩萨摩诃萨修行般若波罗蜜多时，不得布施，不得施者，不得受者，不得所施而行布施，不得净戒而护净戒，不得安忍而修安忍，不得精进而修精进，不得静虑而修静虑，不得般若而修般若，不得神通而修神通；不得四念住而修四念住，不得四正断、四神足、五根、五力、七等觉支、八圣道支而修四正断、四神足、五根、五力、七等觉支、八圣道支；不得空解脱门而修空解脱门，不得无相、无愿解脱门而修无相、无愿解脱门；不得四静虑而修四静虑，不得四无量、四无色定而修四无量、四无色定；不得八解脱而修八解脱，不得八胜处、九次第定、十遍处而修八胜处、九次第定、十遍处；不得一切三摩地门而修一切三摩地门，不得一切陀罗尼门而修一切陀罗尼门；不得菩萨十地而修菩萨十地；不得五眼而修五眼；不得佛十力而修佛十力，不得四无所畏、四无碍解、十八佛不共法而修四无所畏、四无碍解、十八佛不共法；不得大慈而修大慈，不得大悲、大喜、大舍而修大悲、大喜、大舍；不得无忘失法而修无忘失法，不得恒住舍性而修恒住舍性；不得一切智而修一切智，不得道相智、一切相智而修道相智、一切相智，不得有情而成熟有情，不得佛土而严净佛土；不得一切佛法而证无上正等菩提。

“善现，菩萨摩诃萨应行如是无所得般若波罗蜜多。善现，若菩萨摩诃萨能行如是无所得般若波罗蜜多，一切恶魔及彼眷属皆不能坏。”

尔时，具寿善现白佛言：“世尊，云何菩萨摩诃萨修行般若波罗蜜多时，一心具摄布施、净戒、安忍、精进、静虑、般若波罗蜜多，亦能具摄四静虑、四无量、四无色定，亦能具摄四念住、四正断、四神足、五根、五力、七等觉支、八圣道支，亦能具摄空、无相、无愿解脱门，亦能具摄苦、集、灭、道圣谛，亦能具摄八解脱、八胜处、九次第定、十遍处，亦能具摄一切三摩地门、一切陀罗尼门，亦能具摄内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦能具摄真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦能具摄五眼、六神通，亦能具摄佛十力、四无所畏、四无碍解、十八佛不共法，亦能具摄大慈、大悲、大喜、大舍，亦能具摄无忘失法、恒住舍性，亦能具摄一切智、道相智、一切相智，亦能具摄三十二大士相、八十随好？”

佛告善现：“若菩萨摩诃萨修行般若波罗蜜多时，所行布施波罗蜜多，不离般若波罗蜜多，皆为般若波罗蜜多之所摄受；所行净戒、安忍、精进、静虑、般若波罗蜜多，不离般若波罗蜜多，皆为般若波罗蜜多之所摄受。所修四静虑，不离般若波罗蜜多，皆为般若波罗蜜多之所摄受；所修四无量、四无色定，不离般若波罗蜜多，皆为般若波罗蜜多之所摄受。所修四念住，不离般若波罗蜜多，皆为般若波罗蜜多之所摄受；所修四正断、四神足、五根、五力、七等觉支、八圣道支，不离般若波罗蜜多，皆为般若波罗蜜多之所摄受。所修空解脱门，不离般若波罗蜜多，皆为般若波罗蜜多之所摄受；所修无相、无愿解脱门，不离般若波罗蜜多，皆为般若波罗蜜多之所摄受。所住苦圣谛，不离般若波罗蜜多，皆为般若波罗蜜多之所摄受；所住集、灭、道圣谛，不离般若波罗蜜多，皆为般若波罗蜜多之所摄受。所修八解脱，不离般若波罗蜜多，皆为般若波罗蜜多之所摄受；所修八胜处、九次第定、十遍处，不离般若波罗蜜多，皆为般若波罗蜜多之所摄受。所修一切三摩地门，不离般若波罗蜜多，皆为般若波罗蜜多之所摄受；所修一切陀罗尼门，不离般若波罗蜜多，皆为般若波罗蜜多之所摄受。

## 大般若波罗蜜多经卷第三百七十四

### 初分无相无得品第六十六之二

“所住内空，不离般若波罗蜜多，皆为般若波罗蜜多之所摄受；所住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，不离般若波罗蜜多，皆为般若波罗蜜多之所摄受。所住真如，不离般若波罗蜜多，皆为般若波罗蜜多之所摄受；所住法界、法性、不虚妄性、不变异性、平等性、离生性、法定、法住、实际、虚空界、不思议界，不离般若波罗蜜多，皆为般若波罗蜜多之所摄受。所修五眼，不离般若波罗蜜多，皆为般若波罗蜜多之所摄受；所修六神通，不离般若波罗蜜多，皆为般若波罗蜜多之所摄受。所修佛十力，不离般若波罗蜜多，皆为般若波罗蜜多之所摄受；所修四无所畏、四无碍解、十八佛不共法，不离般若波罗蜜多，皆为般若波罗蜜多之所摄受。所修大慈，不离般若波罗蜜多，皆为般若波罗蜜多之所摄受；所修大悲、大喜、大舍，不离般若波罗蜜多，皆为般若波罗蜜多之所摄受。所修无忘失法，不离般若波罗蜜多，皆为般若波罗蜜多之所摄受；所修恒住舍性，不离般若波罗蜜多，皆为般若波罗蜜多之所摄受。所修一切智，不离般若波罗蜜多，皆为般若波罗蜜多之所摄受；所修道相智、一切相智，不离般若波罗蜜多，皆为般若波罗蜜多之所摄受。所修三十二大士相，不离般若波罗蜜多，皆为般若波罗蜜多之所摄受；所修八十随好，不离般若波罗蜜多，皆为般若波罗蜜多之所摄受。

“善现，如是菩萨摩诃萨修行般若波罗蜜多时，一刹那心则能具摄布施、净戒、安忍、精进、静虑、般若波罗蜜多，亦能具摄四静虑、四无量、四无色定，亦能具摄四念住、四正断、四神足、五根、五力、七等觉支、八圣道支，亦能具摄空、无相、无愿解脱门，亦能具摄苦、集、灭、道圣谛，亦能具摄八解脱、八胜处、九次第定、十遍处，亦能具摄一切三摩地门、一切陀罗尼门，亦能具摄内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦能具摄真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦能具摄五眼、六神通，亦能具摄佛十力、四无所畏、四无碍解、十八佛不共法，亦能具摄大慈、大悲、大喜、大舍，亦能具摄无忘失法、恒住舍性，亦能具摄一切智、道相智、一切相智，亦能具摄三十二大士相、八十随好。”

具寿善现白佛言：“世尊，云何菩萨摩诃萨修行般若波罗蜜多时，诸有所作不离般若波罗蜜多，常为般若波罗蜜多所摄受故，一刹那心则能具摄布施、净戒、安忍、精进、静虑、般若波罗蜜多，亦能具摄四静虑、四无量、四无色定，亦能具摄四念住、四正断、四神足、五根、五力、七等觉支、八圣道支，亦能具摄空、无相、无愿解脱门，亦能具摄苦、集、灭、道圣谛，亦能具摄八解脱、八胜处、九次第定、十遍处，亦能具摄一切三摩地门、一切陀罗尼门，亦能具摄内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦能具摄真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦能具摄五眼、六神通，亦能具摄佛十力、四无所畏、四无碍解、十八佛不共法，亦能具摄大慈、大悲、大喜、大舍，亦能具摄无忘失法、恒住舍性，亦能具摄一切智、道相智、一切相智，亦能具摄三十二大士相、八十随好？”

佛告善现：“诸菩萨摩诃萨修行般若波罗蜜多时，所行布施波罗蜜多，皆为般若波罗蜜多所摄受故，远离二想；所行净戒、安忍、精进、静虑、般若波罗蜜多，皆为般若波罗蜜多所摄受故，远离二想。所修四静虑，皆为般若波罗蜜多所摄受故，远离二想；所修四无量、四无色定，皆为般若波罗蜜多所摄受故，远离二想。所修四念住，皆为般若波罗蜜多所摄受故，远离二想；所修四正断、四神足、五根、五力、七等觉支、八圣道支，皆为般若波罗蜜多所摄受故，远离二想。所修空解脱门，皆为般若波罗蜜多所摄受故，远离二想；所修无相、无愿解脱门，皆为般若波罗蜜多所摄受故，远离二想。所住苦圣谛，皆为般若波罗蜜多所摄受故，远离二想；所住集、灭、道圣谛，皆为般若波罗蜜多所摄受故，远离二想。所修八解脱，皆为般若波罗蜜多所摄受故，远离二想；所修八胜处、九次第定、十遍处，皆为般若波罗蜜多所摄受故，远离二想。所修一切三摩地门，皆为般若波罗蜜多所摄受故，远离二想；所修一切陀罗尼门，皆为般若波罗蜜多所摄受故，远离二想。所住内空，皆为般若波罗蜜多所摄受故，远离二想；所住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，皆为般若波罗蜜多所摄受故，远离二想。所住真如，皆为般若波罗蜜多所摄受故，远离二想；所住法界、法性、不虚妄性、不变异性、平等性、离生性、法定、法住、实际、虚空界、不思议界，皆为般若波罗蜜多所摄受故，远离二想。所修五眼，皆为般若波罗蜜多所摄受故，远离二想；所修六神通，皆为般若波罗蜜多所摄受故，远离二想。所修佛十力，皆为般若波罗蜜多所摄受故，远离二想；所修四无所畏、四无碍解、十八佛不共法，皆为般若波罗蜜多所摄受故，远离二想。所修大慈，皆为般若波罗蜜多所摄受故，远离二想；所修大悲、大喜、大舍，皆为般若波罗蜜多所摄受故，远离二想。所修无忘失法，皆为般若波罗蜜多所摄受故，远离二想；所修恒住舍性，皆为般若波罗蜜多所摄受故，远离二想。所修一切智，皆为般若波罗蜜多所摄受故，远离二想；所修道相智、一切相智，皆为般若波罗蜜多所摄受故，远离二想。所引三十二大士相，皆为般若波罗蜜多所摄受故，远离二想；所引八十随好，皆为般若波罗蜜多所摄受故，远离二想。”

具寿善现白佛言：“世尊，云何菩萨摩诃萨修行般若波罗蜜多时，虽行布施波罗蜜多而无二想，虽行净戒、安忍、精进、静虑、般若波罗蜜多而无二想？虽修四静虑而无二想，虽修四无量、四无色定而无二想？虽修四念住而无二想，虽修四正断、四神足、五根、五力、七等觉支、八圣道支而无二想？虽修空解脱门而无二想，虽修无相、无愿解脱门而无二想？虽住苦圣谛而无二想，虽住集、灭、道圣谛而无二想？虽修八解脱而无二想，虽修八胜处、九次第定、十遍处而无二想？虽修一切三摩地门而无二想，虽修一切陀罗尼门而无二想？虽住内空而无二想，虽住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而无二想？虽住真如而无二想，虽住法界、法性、不虚妄性、不变异性、平等性、离生性、法定、法住、实际、虚空界、不思议界而无二想？虽修五眼而无二想，虽修六神通而无二想？虽修佛十力而无二想，虽修四无所畏、四无碍解、十八佛不共法而无二想？虽修大慈而无二想，虽修大悲、大喜、大舍而无二想？虽修无忘失法而无二想，虽修恒住舍性而无二想？虽修一切智而无二想，虽修道相智、一切相智而无二想？虽引三十二大士相而无二想，虽引八十随好而无二想？”

佛告善现：“菩萨摩诃萨修行般若波罗蜜多时，为欲圆满布施波罗蜜多故，即于布施波罗蜜多中，摄受一切布施、净戒、安忍、精进、静虑、般若波罗蜜多而行布施，摄受一切四静虑、四无量、四无色定而行布施，摄受一切四念住、四正断、四神足、五根、五力、七等觉支、八圣道支而行布施，摄受一切空、无相、无愿解脱门而行布施，摄受一切苦、集、灭、道圣谛而行布施，摄受一切八解脱、八胜处、九次第定、十遍处而行布施，摄受一切三摩地门、陀罗尼门而行布施，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而行布施，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而行布施，摄受一切五眼、六神通而行布施，摄受一切佛十力、四无所畏、四无碍解、十八佛不共法而行布施，摄受一切大慈、大悲、大喜、大舍而行布施，摄受一切无忘失法、恒住舍性而行布施，摄受一切一切智、道相智、一切相智而行布施，摄受一切三十二大士相、八十随好而行布施，由是因缘而无二想。

“善现，菩萨摩诃萨修行般若波罗蜜多时，为欲圆满净戒、安忍、精进、静虑、般若波罗蜜多故，即于净戒乃至般若波罗蜜多中，摄受一切布施乃至般若波罗蜜多而行净戒乃至般若波罗蜜多，摄受一切四静虑、四无量、四无色定而行净戒乃至般若波罗蜜多，摄受一切四念住、四正断、四神足、五根、五力、七等觉支、八圣道支而行净戒乃至般若波罗蜜多，摄受一切空、无相、无愿解脱门而行净戒乃至般若波罗蜜多，摄受一切苦、集、灭、道圣谛而行净戒乃至般若波罗蜜多，摄受一切八解脱、八胜处、九次第定、十遍处而行净戒乃至般若波罗蜜多，摄受一切三摩地门、陀罗尼门而行净戒乃至般若波罗蜜多，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而行净戒乃至般若波罗蜜多，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而行净戒乃至般若波罗蜜多，摄受一切五眼、六神通而行净戒乃至般若波罗蜜多，摄受一切佛十力、四无所畏、四无碍解、十八佛不共法而行净戒乃至般若波罗蜜多，摄受一切大慈、大悲、大喜、大舍而行净戒乃至般若波罗蜜多，摄受一切无忘失法、恒住舍性而行净戒乃至般若波罗蜜多，摄受一切一切智、道相智、一切相智而行净戒乃至般若波罗蜜多，摄受一切三十二大士相、八十随好而行净戒乃至般若波罗蜜多，由是因缘而无二想。

“善现，菩萨摩诃萨修行般若波罗蜜多时，为欲圆满四静虑故，即于四静虑中，摄受一切布施、净戒、安忍、精进、静虑、般若波罗蜜多而修四静虑，摄受一切四静虑、四无量、四无色定而修四静虑，摄受一切四念住、四正断、四神足、五根、五力、七等觉支、八圣道支而修四静虑，摄受一切空、无相、无愿解脱门而修四静虑，摄受一切苦、集、灭、道圣谛而修四静虑，摄受一切八解脱、八胜处、九次第定、十遍处而修四静虑，摄受一切三摩地门、陀罗尼门而修四静虑，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修四静虑，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修四静虑，摄受一切五眼、六神通而修四静虑，摄受一切佛十力、四无所畏、四无碍解、十八佛不共法而修四静虑，摄受一切大慈、大悲、大喜、大舍而修四静虑，摄受一切无忘失法、恒住舍性而修四静虑，摄受一切一切智、道相智、一切相智而修四静虑，摄受一切三十二大士相、八十随好而修四静虑，由是因缘而无二想。

“善现，菩萨摩诃萨修行般若波罗蜜多时，为欲圆满四无量、四无色定故，即于四无量、四无色定中，摄受一切布施、净戒、安忍、精进、静虑、般若波罗蜜多而修四无量、四无色定，摄受一切四静虑、四无量、四无色定而修四无量、四无色定，摄受一切四念住、四正断、四神足、五根、五力、七等觉支、八圣道支而修四无量、四无色定，摄受一切空、无相、无愿解脱门而修四无量、四无色定，摄受一切苦、集、灭、道圣谛而修四无量、四无色定，摄受一切八解脱、八胜处、九次第定、十遍处而修四无量、四无色定，摄受一切三摩地门、陀罗尼门而修四无量、四无色定，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修四无量、四无色定，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修四无量、四无色定，摄受一切五眼、六神通而修四无量、四无色定，摄受一切佛十力、四无所畏、四无碍解、十八佛不共法而修四无量、四无色定，摄受一切大慈、大悲、大喜、大舍而修四无量、四无色定，摄受一切无忘失法、恒住舍性而修四无量、四无色定，摄受一切一切智、道相智、一切相智而修四无量、四无色定，摄受一切三十二大士相、八十随好而修四无量、四无色定，由是因缘而无二想。

“善现，菩萨摩诃萨修行般若波罗蜜多时，为欲圆满四念住故，即于四念住中，摄受一切布施、净戒、安忍、精进、静虑、般若波罗蜜多而修四念住，摄受一切四静虑、四无量、四无色定而修四念住，摄受一切四念住、四正断、四神足、五根、五力、七等觉支、八圣道支而修四念住，摄受一切空、无相、无愿解脱门而修四念住，摄受一切苦、集、灭、道圣谛而修四念住，摄受一切八解脱、八胜处、九次第定、十遍处而修四念住，摄受一切三摩地门、陀罗尼门而修四念住，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修四念住，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修四念住，摄受一切五眼、六神通而修四念住，摄受一切佛十力、四无所畏、四无碍解、十八佛不共法而修四念住，摄受一切大慈、大悲、大喜、大舍而修四念住，摄受一切无忘失法、恒住舍性而修四念住，摄受一切一切智、道相智、一切相智而修四念住，摄受一切三十二大士相、八十随好而修四念住，由是因缘而无二想。

“善现，菩萨摩诃萨修行般若波罗蜜多时，为欲圆满四正断、四神足、五根、五力、七等觉支、八圣道支故，即于四正断乃至八圣道支中，摄受一切布施、净戒、安忍、精进、静虑、般若波罗蜜多而修四正断乃至八圣道支，摄受一切四静虑、四无量、四无色定而修四正断乃至八圣道支，摄受一切四念住、四正断、四神足、五根、五力、七等觉支、八圣道支而修四正断乃至八圣道支，摄受一切空、无相、无愿解脱门而修四正断乃至八圣道支，摄受一切苦、集、灭、道圣谛而修四正断乃至八圣道支，摄受一切八解脱、八胜处、九次第定、十遍处而修四正断乃至八圣道支，摄受一切三摩地门、陀罗尼门而修四正断乃至八圣道支，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修四正断乃至八圣道支，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修四正断乃至八圣道支，摄受一切五眼、六神通而修四正断乃至八圣道支，摄受一切佛十力、四无所畏、四无碍解、十八佛不共法而修四正断乃至八圣道支，摄受一切大慈、大悲、大喜、大舍而修四正断乃至八圣道支，摄受一切一切智、道相智、一切相智而修四正断乃至八圣道支，摄受一切三十二大士相、八十随好而修四正断乃至八圣道支，由是因缘而无二想。

“善现，菩萨摩诃萨修行般若波罗蜜多时，为欲圆满空解脱门故，即于空解脱门中，摄受一切布施、净戒、安忍、精进、静虑、般若波罗蜜多而修空解脱门，摄受一切四静虑、四无量、四无色定而修空解脱门，摄受一切四念住、四正断、四神足、五根、五力、七等觉支、八圣道支而修空解脱门，摄受一切空、无相、无愿解脱门而修空解脱门，摄受一切苦、集、灭、道圣谛而修空解脱门，摄受一切八解脱、八胜处、九次第定、十遍处而修空解脱门，摄受一切三摩地门、陀罗尼门而修空解脱门，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修空解脱门，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修空解脱门，摄受一切五眼、六神通而修空解脱门，摄受一切佛十力、四无所畏、四无碍解、十八佛不共法而修空解脱门，摄受一切大慈、大悲、大喜、大舍而修空解脱门，摄受一切无忘失法、恒住舍性而修空解脱门，摄受一切一切智、道相智、一切相智而修空解脱门，摄受一切三十二大士相、八十随好而修空解脱门，由是因缘而无二想。

“善现，菩萨摩诃萨修行般若波罗蜜多时，为欲圆满无相、无愿解脱门故，即于无相、无愿解脱门中，摄受一切布施、净戒、安忍、精进、静虑、般若波罗蜜多而修无相、无愿解脱门，摄受一切四静虑、四无量、四无色定而修无相、无愿解脱门，摄受一切四念住、四正断、四神足、五根、五力、七等觉支、八圣道支而修无相、无愿解脱门，摄受一切空、无相、无愿解脱门而修无相、无愿解脱门，摄受一切苦、集、灭、道圣谛而修无相、无愿解脱门，摄受一切八解脱、八胜处、九次第定、十遍处而修无相、无愿解脱门，摄受一切三摩地门、陀罗尼门而修无相、无愿解脱门，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修无相、无愿解脱门，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修无相、无愿解脱门，摄受一切五眼、六神通而修无相、无愿解脱门，摄受一切佛十力、四无所畏、四无碍解、十八佛不共法而修无相、无愿解脱门，摄受一切大慈、大悲、大喜、大舍而修无相、无愿解脱门，摄受一切无忘失法、恒住舍性而修无相、无愿解脱门，摄受一切一切智、道相智、一切相智而修无相、无愿解脱门，摄受一切三十二大士相、八十随好而修无相、无愿解脱门，由是因缘而无二想。

“善现，菩萨摩诃萨修行般若波罗蜜多时，为欲圆满苦圣谛故，即于苦圣谛中，摄受一切布施、净戒、安忍、精进、静虑、般若波罗蜜多而住苦圣谛，摄受一切四静虑、四无量、四无色定而住苦圣谛，摄受一切四念住、四正断、四神足、五根、五力、七等觉支、八圣道支而住苦圣谛，摄受一切空、无相、无愿解脱门而住苦圣谛，摄受一切苦、集、灭、道圣谛而住苦圣谛，摄受一切八解脱、八胜处、九次第定、十遍处而住苦圣谛，摄受一切三摩地门、陀罗尼门而住苦圣谛，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而住苦圣谛，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而住苦圣谛，摄受一切五眼、六神通而住苦圣谛，摄受一切佛十力、四无所畏、四无碍解、十八佛不共法而住苦圣谛，摄受一切大慈、大悲、大喜、大舍而住苦圣谛，摄受一切无忘失法、恒住舍性而住苦圣谛，摄受一切一切智、道相智、一切相智而住苦圣谛，摄受一切三十二大士相、八十随好而住苦圣谛，由是因缘而无二想。

“善现，菩萨摩诃萨修行般若波罗蜜多时，为欲圆满集、灭、道圣谛故，即于集、灭、道圣谛中，摄受一切布施、净戒、安忍、精进、静虑、般若波罗蜜多而住集、灭、道圣谛，摄受一切四静虑、四无量、四无色定而住集、灭、道圣谛，摄受一切四念住、四正断、四神足、五根、五力、七等觉支、八圣道支而住集、灭、道圣谛，摄受一切空、无相、无愿解脱门而住集、灭、道圣谛，摄受一切苦、集、灭、道圣谛而住集、灭、道圣谛，摄受一切八解脱、八胜处、九次第定、十遍处而住集、灭、道圣谛，摄受一切三摩地门、陀罗尼门而住集、灭、道圣谛，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而住集、灭、道圣谛，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而住集、灭、道圣谛，摄受一切五眼、六神通而住集、灭、道圣谛，摄受一切佛十力、四无所畏、四无碍解、十八佛不共法而住集、灭、道圣谛，摄受一切大慈、大悲、大喜、大舍而住集、灭、道圣谛，摄受一切无忘失法、恒住舍性而住集、灭、道圣谛，摄受一切一切智、道相智、一切相智而住集、灭、道圣谛，摄受一切三十二大士相、八十随好而住集、灭、道圣谛，由是因缘而无二想。

“善现，菩萨摩诃萨修行般若波罗蜜多时，为欲圆满八解脱故，即于八解脱中，摄受一切布施、净戒、安忍、精进、静虑、般若波罗蜜多而修八解脱，摄受一切四静虑、四无量、四无色定而修八解脱，摄受一切四念住、四正断、四神足、五根、五力、七等觉支、八圣道支而修八解脱，摄受一切空、无相、无愿解脱门而修八解脱，摄受一切苦、集、灭、道圣谛而修八解脱，摄受一切八解脱、八胜处、九次第定、十遍处而修八解脱，摄受一切三摩地门、陀罗尼门而修八解脱，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修八解脱，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修八解脱，摄受一切五眼、六神通而修八解脱，摄受一切佛十力、四无所畏、四无碍解、十八佛不共法而修八解脱，摄受一切大慈、大悲、大喜、大舍而修八解脱，摄受一切无忘失法、恒住舍性而修八解脱，摄受一切一切智、道相智、一切相智而修八解脱，摄受一切三十二大士相、八十随好而修八解脱，由是因缘而无二想。

“善现，菩萨摩诃萨修行般若波罗蜜多时，为欲圆满八胜处、九次第定、十遍处故，即于八胜处、九次第定、十遍处中，摄受一切布施、净戒、安忍、精进、静虑、般若波罗蜜多而修八胜处、九次第定、十遍处，摄受一切四静虑、四无量、四无色定而修八胜处、九次第定、十遍处，摄受一切四念住、四正断、四神足、五根、五力、七等觉支、八圣道支而修八胜处、九次第定、十遍处，摄受一切空、无相、无愿解脱门而修八胜处、九次第定、十遍处，摄受一切苦、集、灭、道圣谛而修八胜处、九次第定、十遍处，摄受一切八解脱、八胜处、九次第定、十遍处而修八胜处、九次第定、十遍处，摄受一切三摩地门、陀罗尼门而修八胜处、九次第定、十遍处，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修八胜处、九次第定、十遍处，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修八胜处、九次第定、十遍处，摄受一切五眼、六神通而修八胜处、九次第定、十遍处，摄受一切佛十力、四无所畏、四无碍解、十八佛不共法而修八胜处、九次第定、十遍处，摄受一切大慈、大悲、大喜、大舍而修八胜处、九次第定、十遍处，摄受一切无忘失法、恒住舍性而修八胜处、九次第定、十遍处，摄受一切一切智、道相智、一切相智而修八胜处、九次第定、十遍处，摄受一切三十二大士相、八十随好而修八胜处、九次第定、十遍处，由是因缘而无二想。

“善现，菩萨摩诃萨修行般若波罗蜜多时，为欲圆满一切三摩地门故，即于一切三摩地门中，摄受一切布施、净戒、安忍、精进、静虑、般若波罗蜜多而修一切三摩地门，摄受一切四静虑、四无量、四无色定而修一切三摩地门，摄受一切四念住、四正断、四神足、五根、五力、七等觉支、八圣道支而修一切三摩地门，摄受一切空、无相、无愿解脱门而修一切三摩地门，摄受一切苦、集、灭、道圣谛而修一切三摩地门，摄受一切八解脱、八胜处、九次第定、十遍处而修一切三摩地门，摄受一切三摩地门、陀罗尼门而修一切三摩地门，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修一切三摩地门，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修一切三摩地门，摄受一切五眼、六神通而修一切三摩地门，摄受一切佛十力、四无所畏、四无碍解、十八佛不共法而修一切三摩地门，摄受一切大慈、大悲、大喜、大舍而修一切三摩地门，摄受一切无忘失法、恒住舍性而修一切三摩地门，摄受一切一切智、道相智、一切相智而修一切三摩地门，摄受一切三十二大士相、八十随好而修一切三摩地门，由是因缘而无二想。

## 大般若波罗蜜多经卷第三百七十五

### 初分无相无得品第六十六之三

“善现，菩萨摩诃萨修行般若波罗蜜多时，为欲圆满一切陀罗尼门故，即于一切陀罗尼门中，摄受一切布施、净戒、安忍、精进、静虑、般若波罗蜜多而修一切陀罗尼门，摄受一切四静虑、四无量、四无色定而修一切陀罗尼门，摄受一切四念住、四正断、四神足、五根、五力、七等觉支、八圣道支而修一切陀罗尼门，摄受一切空、无相、无愿解脱门而修一切陀罗尼门，摄受一切苦、集、灭、道圣谛而修一切陀罗尼门，摄受一切八解脱、八胜处、九次第定、十遍处而修一切陀罗尼门，摄受一切三摩地门、陀罗尼门而修一切陀罗尼门，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修一切陀罗尼门，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修一切陀罗尼门，摄受一切五眼、六神通而修一切陀罗尼门，摄受一切佛十力、四无所畏、四无碍解、十八佛不共法而修一切陀罗尼门，摄受一切大慈、大悲、大喜、大舍而修一切陀罗尼门，摄受一切无忘失法、恒住舍性而修一切陀罗尼门，摄受一切一切智、道相智、一切相智而修一切陀罗尼门，摄受一切三十二大士相、八十随好而修一切陀罗尼门，由是因缘而无二想。

“善现，菩萨摩诃萨修行般若波罗蜜多时，为欲圆满内空故，即于内空中，摄受一切布施、净戒、安忍、精进、静虑、般若波罗蜜多而住内空，摄受一切四静虑、四无量、四无色定而住内空，摄受一切四念住、四正断、四神足、五根、五力、七等觉支、八圣道支而住内空，摄受一切空、无相、无愿解脱门而住内空，摄受一切苦、集、灭、道圣谛而住内空，摄受一切八解脱、八胜处、九次第定、十遍处而住内空，摄受一切三摩地门、陀罗尼门而住内空，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而住内空，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而住内空，摄受一切五眼、六神通而住内空，摄受一切佛十力、四无所畏、四无碍解、十八佛不共法而住内空，摄受一切大慈、大悲、大喜、大舍而住内空，摄受一切无忘失法、恒住舍性而住内空，摄受一切一切智、道相智、一切相智而住内空，摄受一切三十二大士相、八十随好而住内空，由是因缘而无二想。

“善现，菩萨摩诃萨修行般若波罗蜜多时，为欲圆满外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空故，即于外空乃至无性自性空中，摄受一切布施、净戒、安忍、精进、静虑、般若波罗蜜多而住外空乃至无性自性空，摄受一切四静虑、四无量、四无色定而住外空乃至无性自性空，摄受一切四念住、四正断、四神足、五根、五力、七等觉支、八圣道支而住外空乃至无性自性空，摄受一切空、无相、无愿解脱门而住外空乃至无性自性空，摄受一切苦、集、灭、道圣谛而住外空乃至无性自性空，摄受一切八解脱、八胜处、九次第定、十遍处而住外空乃至无性自性空，摄受一切三摩地门、陀罗尼门而住外空乃至无性自性空，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而住外空乃至无性自性空，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而住外空乃至无性自性空，摄受一切五眼、六神通而住外空乃至无性自性空，摄受一切佛十力、四无所畏、四无碍解、十八佛不共法而住外空乃至无性自性空，摄受一切大慈、大悲、大喜、大舍而住外空乃至无性自性空，摄受一切无忘失法、恒住舍性而住外空乃至无性自性空，摄受一切一切智、道相智、一切相智而住外空乃至无性自性空，摄受一切三十二大士相、八十随好而住外空乃至无性自性空，由是因缘而无二想。

“善现，菩萨摩诃萨修行般若波罗蜜多时，为欲圆满真如故，即于真如中，摄受一切布施、净戒、安忍、精进、静虑、般若波罗蜜多而住真如，摄受一切四静虑、四无量、四无色定而住真如，摄受一切四念住、四正断、四神足、五根、五力、七等觉支、八圣道支而住真如，摄受一切空、无相、无愿解脱门而住真如，摄受一切苦、集、灭、道圣谛而住真如，摄受一切八解脱、八胜处、九次第定、十遍处而住真如，摄受一切三摩地门、陀罗尼门而住真如，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而住真如，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而住真如，摄受一切五眼、六神通而住真如，摄受一切佛十力、四无所畏、四无碍解、十八佛不共法而住真如，摄受一切大慈、大悲、大喜、大舍而住真如，摄受一切无忘失法、恒住舍性而住真如，摄受一切一切智、道相智、一切相智而住真如，摄受一切三十二大士相、八十随好而住真如，由是因缘而无二想。

“善现，菩萨摩诃萨修行般若波罗蜜多时，为欲圆满法界、法性、不虚妄性、不变异性、平等性、离生性、法定、法住、实际、虚空界、不思议界故，即于法界乃至不思议界中，摄受一切布施、净戒、安忍、精进、静虑、般若波罗蜜多而住法界乃至不思议界，摄受一切四静虑、四无量、四无色定而住法界乃至不思议界，摄受一切四念住、四正断、四神足、五根、五力、七等觉支、八圣道支而住法界乃至不思议界，摄受一切空、无相、无愿解脱门而住法界乃至不思议界，摄受一切苦、集、灭、道圣谛而住法界乃至不思议界，摄受一切八解脱、八胜处、九次第定、十遍处而住法界乃至不思议界，摄受一切三摩地门、陀罗尼门而住法界乃至不思议界，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而住法界乃至不思议界，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而住法界乃至不思议界，摄受一切五眼、六神通而住法界乃至不思议界，摄受一切佛十力、四无所畏、四无碍解、十八佛不共法而住法界乃至不思议界，摄受一切大慈、大悲、大喜、大舍而住法界乃至不思议界，摄受一切无忘失法、恒住舍性而住法界乃至不思议界，摄受一切一切智、道相智、一切相智而住法界乃至不思议界，摄受一切三十二大士相、八十随好而住法界乃至不思议界，由是因缘而无二想。

“善现，菩萨摩诃萨修行般若波罗蜜多时，为欲圆满五眼故即于五眼中，摄受一切布施、净戒、安忍、精进、静虑、般若波罗蜜多而修五眼，摄受一切四静虑、四无量、四无色定而修五眼，摄受一切四念住、四正断、四神足、五根、五力、七等觉支、八圣道支而修五眼，摄受一切空、无相、无愿解脱门而修五眼，摄受一切苦、集、灭、道圣谛而修五眼，摄受一切八解脱、八胜处、九次第定、十遍处而修五眼，摄受一切三摩地门、陀罗尼门而修五眼，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修五眼，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修五眼，摄受一切五眼、六神通而修五眼，摄受一切佛十力、四无所畏、四无碍解、十八佛不共法而修五眼，摄受一切大慈、大悲、大喜、大舍而修五眼，摄受一切无忘失法、恒住舍性而修五眼，摄受一切一切智、道相智、一切相智而修五眼，摄受一切三十二大士相、八十随好而修五眼，由是因缘而无二想。

“善现，菩萨摩诃萨修行般若波罗蜜多时，为欲圆满六神通故，即于六神通中，摄受一切布施、净戒、安忍、精进、静虑、般若波罗蜜多而修六神通，摄受一切四静虑、四无量、四无色定而修六神通，摄受一切四念住、四正断、四神足、五根、五力、七等觉支、八圣道支而修六神通，摄受一切空、无相、无愿解脱门而修六神通，摄受一切苦、集、灭、道圣谛而修六神通，摄受一切八解脱、八胜处、九次第定、十遍处而修六神通，摄受一切三摩地门、陀罗尼门而修六神通，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修六神通，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修六神通，摄受一切五眼、六神通而修六神通，摄受一切佛十力、四无所畏、四无碍解、十八佛不共法而修六神通，摄受一切大慈、大悲、大喜、大舍而修六神通，摄受一切无忘失法、恒住舍性而修六神通，摄受一切一切智、道相智、一切相智而修六神通，摄受一切三十二大士相、八十随好而修六神通，由是因缘而无二想。

“善现，菩萨摩诃萨修行般若波罗蜜多时，为欲圆满佛十力故，即于佛十力中，摄受一切布施、净戒、安忍、精进、静虑、般若波罗蜜多而修佛十力，摄受一切四静虑、四无量、四无色定而修佛十力，摄受一切四念住、四正断、四神足、五根、五力、七等觉支、八圣道支而修佛十力，摄受一切空、无相、无愿解脱门而修佛十力，摄受一切苦、集、灭、道圣谛而修佛十力，摄受一切八解脱、八胜处、九次第定、十遍处而修佛十力，摄受一切三摩地门、陀罗尼门而修佛十力，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修佛十力，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修佛十力，摄受一切五眼、六神通而修佛十力，摄受一切佛十力、四无所畏、四无碍解、十八佛不共法而修佛十力，摄受一切大慈、大悲、大喜、大舍而修佛十力，摄受一切无忘失法、恒住舍性而修佛十力，摄受一切一切智、道相智、一切相智而修佛十力，摄受一切三十二大士相、八十随好而修佛十力，由是因缘而无二想。

“善现，菩萨摩诃萨修行般若波罗蜜多时，为欲圆满四无所畏、四无碍解、十八佛不共法故，即于四无所畏、四无碍解、十八佛不共法中，摄受一切布施、净戒、安忍、精进、静虑、般若波罗蜜多而修四无所畏、四无碍解、十八佛不共法，摄受一切四静虑、四无量、四无色定而修四无所畏、四无碍解、十八佛不共法，摄受一切四念住、四正断、四神足、五根、五力、七等觉支、八圣道支而修四无所畏、四无碍解、十八佛不共法，摄受一切空、无相、无愿解脱门而修四无所畏、四无碍解、十八佛不共法，摄受一切苦、集、灭、道圣谛而修四无所畏、四无碍解、十八佛不共法，摄受一切八解脱、八胜处、九次第定、十遍处而修四无所畏、四无碍解、十八佛不共法，摄受一切三摩地门、陀罗尼门而修四无所畏、四无碍解、十八佛不共法，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修四无所畏、四无碍解、十八佛不共法，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修四无所畏、四无碍解、十八佛不共法，摄受一切五眼、六神通而修四无所畏、四无碍解、十八佛不共法，摄受一切佛十力、四无所畏、四无碍解、十八佛不共法而修四无所畏、四无碍解、十八佛不共法，摄受一切大慈、大悲、大喜、大舍而修四无所畏、四无碍解、十八佛不共法，摄受一切无忘失法、恒住舍性而修四无所畏、四无碍解、十八佛不共法，摄受一切一切智、道相智、一切相智而修四无所畏、四无碍解、十八佛不共法，摄受一切三十二大士相、八十随好而修四无所畏、四无碍解、十八佛不共法，由是因缘而无二想。

“善现，菩萨摩诃萨修行般若波罗蜜多时，为欲圆满大慈故，即于大慈中，摄受一切布施、净戒、安忍、精进、静虑、般若波罗蜜多而修大慈，摄受一切四静虑、四无量、四无色定而修大慈，摄受一切四念住、四正断、四神足、五根、五力、七等觉支、八圣道支而修大慈，摄受一切空、无相、无愿解脱门而修大慈，摄受一切苦、集、灭、道圣谛而修大慈，摄受一切八解脱、八胜处、九次第定、十遍处而修大慈，摄受一切三摩地门、陀罗尼门而修大慈，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修大慈，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修大慈，摄受一切五眼、六神通而修大慈，摄受一切佛十力、四无所畏、四无碍解、十八佛不共法而修大慈，摄受一切大慈、大悲、大喜、大舍而修大慈，摄受一切无忘失法、恒住舍性而修大慈，摄受一切一切智、道相智、一切相智而修大慈，摄受一切三十二大士相、八十随好而修大慈，由是因缘而无二想。

“善现，菩萨摩诃萨修行般若波罗蜜多时，为欲圆满大悲、大喜、大舍故，即于大悲、大喜、大舍中，摄受一切布施、净戒、安忍、精进、静虑、般若波罗蜜多而修大悲、大喜、大舍，摄受一切四静虑、四无量、四无色定而修大悲、大喜、大舍，摄受一切四念住、四正断、四神足、五根、五力、七等觉支、八圣道支而修大悲、大喜、大舍，摄受一切空、无相、无愿解脱门而修大悲、大喜、大舍，摄受一切苦、集、灭、道圣谛而修大悲、大喜、大舍，摄受一切八解脱、八胜处、九次第定、十遍处而修大悲、大喜、大舍，摄受一切三摩地门、陀罗尼门而修大悲、大喜、大舍，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修大悲、大喜、大舍，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修大悲、大喜、大舍，摄受一切五眼、六神通而修大悲、大喜、大舍，摄受一切佛十力、四无所畏、四无碍解、十八佛不共法而修大悲、大喜、大舍，摄受一切大慈、大悲、大喜、大舍而修大悲、大喜、大舍，摄受一切无忘失法、恒住舍性而修大悲、大喜、大舍，摄受一切一切智、道相智、一切相智而修大悲、大喜、大舍，摄受一切三十二大士相、八十随好而修大悲、大喜、大舍，由是因缘而无二想。

“善现，菩萨摩诃萨修行般若波罗蜜多时，为欲圆满无忘失法故，即于无忘失法中，摄受一切布施、净戒、安忍、精进、静虑、般若波罗蜜多而修无忘失法，摄受一切四静虑、四无量、四无色定而修无忘失法，摄受一切四念住、四正断、四神足、五根、五力、七等觉支、八圣道支而修无忘失法，摄受一切空、无相、无愿解脱门而修无忘失法，摄受一切苦、集、灭、道圣谛而修无忘失法，摄受一切八解脱、八胜处、九次第定、十遍处而修无忘失法，摄受一切三摩地门、陀罗尼门而修无忘失法，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修无忘失法，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修无忘失法，摄受一切五眼、六神通而修无忘失法，摄受一切佛十力、四无所畏、四无碍解、十八佛不共法而修无忘失法，摄受一切大慈、大悲、大喜、大舍而修无忘失法，摄受一切无忘失法、恒住舍性而修无忘失法，摄受一切一切智、道相智、一切相智而修无忘失法，摄受一切三十二大士相、八十随好而修无忘失法，由是因缘而无二想。

“善现，菩萨摩诃萨修行般若波罗蜜多时，为欲圆满恒住舍性故，即于恒住舍性中，摄受一切布施、净戒、安忍、精进、静虑、般若波罗蜜多而修恒住舍性，摄受一切四静虑、四无量、四无色定而修恒住舍性，摄受一切四念住、四正断、四神足、五根、五力、七等觉支、八圣道支而修恒住舍性，摄受一切空、无相、无愿解脱门而修恒住舍性，摄受一切苦、集、灭、道圣谛而修恒住舍性，摄受一切八解脱、八胜处、九次第定、十遍处而修恒住舍性，摄受一切三摩地门、陀罗尼门而修恒住舍性，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修恒住舍性，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修恒住舍性，摄受一切五眼、六神通而修恒住舍性，摄受一切佛十力、四无所畏、四无碍解、十八佛不共法而修恒住舍性，摄受一切大慈、大悲、大喜、大舍而修恒住舍性，摄受一切无忘失法、恒住舍性而修恒住舍性，摄受一切一切智、道相智、一切相智而修恒住舍性，摄受一切三十二大士相、八十随好而修恒住舍性，由是因缘而无二想。

“善现，菩萨摩诃萨修行般若波罗蜜多时，为欲圆满一切智故，即于一切智中，摄受一切布施、净戒、安忍、精进、静虑、般若波罗蜜多而修一切智，摄受一切四静虑、四无量、四无色定而修一切智，摄受一切四念住、四正断、四神足、五根、五力、七等觉支、八圣道支而修一切智，摄受一切空、无相、无愿解脱门而修一切智，摄受一切苦、集、灭、道圣谛而修一切智，摄受一切八解脱、八胜处、九次第定、十遍处而修一切智，摄受一切三摩地门、陀罗尼门而修一切智，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修一切智，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修一切智，摄受一切五眼、六神通而修一切智，摄受一切佛十力、四无所畏、四无碍解、十八佛不共法而修一切智，摄受一切大慈、大悲、大喜、大舍而修一切智，摄受一切无忘失法、恒住舍性而修一切智，摄受一切一切智、道相智、一切相智而修一切智，摄受一切三十二大士相、八十随好而修一切智，由是因缘而无二想。

“善现，菩萨摩诃萨修行般若波罗蜜多时，为欲圆满道相智、一切相智故，即于道相智、一切相智中，摄受一切布施、净戒、安忍、精进、静虑、般若波罗蜜多而修道相智、一切相智，摄受一切四静虑、四无量、四无色定而修道相智、一切相智，摄受一切四念住、四正断、四神足、五根、五力、七等觉支、八圣道支而修道相智、一切相智，摄受一切空、无相、无愿解脱门而修道相智、一切相智，摄受一切苦、集、灭、道圣谛而修道相智、一切相智，摄受一切八解脱、八胜处、九次第定、十遍处而修道相智、一切相智，摄受一切三摩地门、陀罗尼门而修道相智、一切相智，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而修道相智、一切相智，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而修道相智、一切相智，摄受一切五眼、六神通而修道相智、一切相智，摄受一切佛十力、四无所畏、四无碍解、十八佛不共法而修道相智、一切相智，摄受一切大慈、大悲、大喜、大舍而修道相智、一切相智，摄受一切无忘失法、恒住舍性而修道相智、一切相智，摄受一切一切智、道相智、一切相智而修道相智、一切相智，摄受一切三十二大士相、八十随好而修道相智、一切相智，由是因缘而无二想。

“善现，菩萨摩诃萨修行般若波罗蜜多时，为欲圆满三十二大士相故，即于三十二大士相中，摄受一切布施、净戒、安忍、精进、静虑、般若波罗蜜多而引三十二大士相，摄受一切四静虑、四无量、四无色定而引三十二大士相，摄受一切四念住、四正断、四神足、五根、五力、七等觉支、八圣道支而引三十二大士相，摄受一切空、无相、无愿解脱门而引三十二大士相，摄受一切苦、集、灭、道圣谛而引三十二大士相，摄受一切八解脱、八胜处、九次第定、十遍处而引三十二大士相，摄受一切三摩地门、陀罗尼门而引三十二大士相，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而引三十二大士相，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而引三十二大士相，摄受一切五眼、六神通而引三十二大士相，摄受一切佛十力、四无所畏、四无碍解、十八佛不共法而引三十二大士相，摄受一切大慈、大悲、大喜、大舍而引三十二大士相，摄受一切无忘失法、恒住舍性而引三十二大士相，摄受一切一切智、道相智、一切相智而引三十二大士相，摄受一切三十二大士相、八十随好而引三十二大士相，由是因缘而无二想。

“善现，菩萨摩诃萨修行般若波罗蜜多时，为欲圆满八十随好故，即于八十随好中，摄受一切布施、净戒、安忍、精进、静虑、般若波罗蜜多而引八十随好，摄受一切四静虑、四无量、四无色定而引八十随好，摄受一切四念住、四正断、四神足、五根、五力、七等觉支、八圣道支而引八十随好，摄受一切空、无相、无愿解脱门而引八十随好，摄受一切苦、集、灭、道圣谛而引八十随好，摄受一切八解脱、八胜处、九次第定、十遍处而引八十随好，摄受一切三摩地门、陀罗尼门而引八十随好，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而引八十随好，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界而引八十随好，摄受一切五眼、六神通而引八十随好，摄受一切佛十力、四无所畏、四无碍解、十八佛不共法而引八十随好，摄受一切大慈、大悲、大喜、大舍而引八十随好，摄受一切无忘失法、恒住舍性而引八十随好，摄受一切一切智、道相智、一切相智而引八十随好，摄受一切三十二大士相、八十随好而引八十随好，由是因缘而无二想。

“复次，善现，是菩萨摩诃萨修行般若波罗蜜多故，若行布施波罗蜜多时，住无漏心而行布施波罗蜜多；若行净戒、安忍、精进、静虑、般若波罗蜜多时，住无漏心而行净戒乃至般若波罗蜜多。是故，虽行布施乃至般若波罗蜜多而无二想。

“善现，是菩萨摩诃萨修行般若波罗蜜多故，若修四静虑时，住无漏心而修四静虑；若修四无量、四无色定时，住无漏心而修四无量、四无色定。是故，虽修四静虑、四无量、四无色定而无二想。

“善现，是菩萨摩诃萨修行般若波罗蜜多故，若修四念住时，住无漏心而修四念住；若修四正断、四神足、五根、五力、七等觉支、八圣道支时，住无漏心而修四正断乃至八圣道支。是故，虽修四念住乃至八圣道支而无二想。

“善现，是菩萨摩诃萨修行般若波罗蜜多故，若修空解脱门时，住无漏心而修空解脱门；若修无相、无愿解脱门时，住无漏心而修无相、无愿解脱门。是故，虽修空、无相、无愿解脱门而无二想。

“善现，是菩萨摩诃萨修行般若波罗蜜多故，若住苦圣谛时，住无漏心而住苦圣谛；若住集、灭、道圣谛时，住无漏心而住集、灭、道圣谛。是故，虽住苦、集、灭、道圣谛而无二想。

“善现，是菩萨摩诃萨修行般若波罗蜜多故，若修八解脱时，住无漏心而修八解脱；若修八胜处、九次第定、十遍处时，住无漏心而修八胜处、九次第定、十遍处。是故，虽修八解脱、八胜处、九次第定、十遍处而无二想。

“善现，是菩萨摩诃萨修行般若波罗蜜多故，若修一切三摩地门时，住无漏心而修一切三摩地门；若修一切陀罗尼门时，住无漏心而修一切陀罗尼门。是故，虽修一切三摩地门、陀罗尼门而无二想。

## 大般若波罗蜜多经卷第三百七十六

### 初分无相无得品第六十六之四

“善现，是菩萨摩诃萨修行般若波罗蜜多故，若住内空时，住无漏心而住内空；若住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空时，住无漏心而住外空乃至无性自性空。是故，虽住内空乃至无性自性空而无二想。

“善现，是菩萨摩诃萨修行般若波罗蜜多故，若住真如时，住无漏心而住真如；若住法界、法性、不虚妄性、不变异性、平等性、离生性、法定、法住、实际、虚空界、不思议界时，住无漏心而住法界乃至不思议界。是故，虽住真如乃至不思议界而无二想。

“善现，是菩萨摩诃萨修行般若波罗蜜多故，若修五眼时，住无漏心而修五眼；若修六神通时，住无漏心而修六神通。是故，虽修五眼、六神通而无二想。

“善现，是菩萨摩诃萨修行般若波罗蜜多故，若修佛十力时，住无漏心而修佛十力；若修四无所畏、四无碍解、十八佛不共法时，住无漏心而修四无所畏、四无碍解、十八佛不共法。是故，虽修佛十力、四无所畏、四无碍解、十八佛不共法而无二想。

“善现，是菩萨摩诃萨修行般若波罗蜜多故，若修大慈时，住无漏心而修大慈；若修大悲、大喜、大舍时，住无漏心而修大悲、大喜、大舍。是故，虽修大慈、大悲、大喜、大舍而无二想。

“善现，是菩萨摩诃萨修行般若波罗蜜多故，若修无忘失法时，住无漏心而修无忘失法；若修恒住舍性时，住无漏心而修恒住舍性。是故，虽修无忘失法、恒住舍性而无二想。

“善现，是菩萨摩诃萨修行般若波罗蜜多故，若修一切智时，住无漏心而修一切智；若修道相智、一切相智时，住无漏心而修道相智、一切相智。是故，虽修一切智、道相智、一切相智而无二想。

“善现，是菩萨摩诃萨修行般若波罗蜜多故，若引三十二大士相时，住无漏心而引三十二大士相；若引八十随好时，住无漏心而引八十随好。是故，虽引三十二大士相、八十随好而无二想。”

具寿善现白佛言：“世尊，云何菩萨摩诃萨修行般若波罗蜜多故，行布施波罗蜜多时，住无漏心而行布施波罗蜜多；行净戒、安忍、精进、静虑、般若波罗蜜多时，住无漏心而行净戒乃至般若波罗蜜多？

“世尊，云何菩萨摩诃萨修行般若波罗蜜多故，修四静虑时，住无漏心而修四静虑；修四无量、四无色定时，住无漏心而修四无量、四无色定？

“世尊，云何菩萨摩诃萨修行般若波罗蜜多故，修四念住时，住无漏心而修四念住；修四正断、四神足、五根、五力、七等觉支、八圣道支时，住无漏心而修四正断乃至八圣道支？

“世尊，云何菩萨摩诃萨修行般若波罗蜜多故，修空解脱门时，住无漏心而修空解脱门；修无相、无愿解脱门时，住无漏心而修无相、无愿解脱门？

“世尊，云何菩萨摩诃萨修行般若波罗蜜多故，住苦圣谛时，住无漏心而住苦圣谛；住集、灭、道圣谛时，住无漏心而住集、灭、道圣谛？

“世尊，云何菩萨摩诃萨修行般若波罗蜜多故，修八解脱时，住无漏心而修八解脱；修八胜处、九次第定、十遍处时，住无漏心而修八胜处、九次第定、十遍处？

“世尊，云何菩萨摩诃萨修行般若波罗蜜多故，修一切三摩地门时，住无漏心而修一切三摩地门；修一切陀罗尼门时，住无漏心而修一切陀罗尼门？

“世尊，云何菩萨摩诃萨修行般若波罗蜜多故，住内空时，住无漏心而住内空；住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空时，住无漏心而住外空乃至无性自性空？

“世尊，云何菩萨摩诃萨修行般若波罗蜜多故，住真如时，住无漏心而住真如；住法界、法性、不虚妄性、不变异性、平等性、离生性、法定、法住、实际、虚空界、不思议界时，住无漏心而住法界乃至不思议界？

“世尊，云何菩萨摩诃萨修行般若波罗蜜多故，修五眼时，住无漏心而修五眼；修六神通时，住无漏心而修六神通？

“世尊，云何菩萨摩诃萨修行般若波罗蜜多故，修佛十力时，住无漏心而修佛十力；修四无所畏、四无碍解、十八佛不共法时，住无漏心而修四无所畏、四无碍解、十八佛不共法？

“世尊，云何菩萨摩诃萨修行般若波罗蜜多故，修大慈时，住无漏心而修大慈；修大悲、大喜、大舍时，住无漏心而修大悲、大喜、大舍？

“世尊，云何菩萨摩诃萨修行般若波罗蜜多故，修无忘失法时，住无漏心而修无忘失法；修恒住舍性时，住无漏心而修恒住舍性？

“世尊，云何菩萨摩诃萨修行般若波罗蜜多故，修一切智时，住无漏心而修一切智；修道相智、一切相智时，住无漏心而修道相智、一切相智？

“世尊，云何菩萨摩诃萨修行般若波罗蜜多故，引三十二大士相时，住无漏心而引三十二大士相；引八十随好时，住无漏心而引八十随好？”

佛告善现：“若菩萨摩诃萨修行般若波罗蜜多时，以离相心修行布施波罗蜜多，所谓不见我能行施、我能舍此、于此行施、由此故施、为此故施、如是行施。住是离相无漏心中，离爱、离悭而行布施波罗蜜多，尔时不见所行布施，亦复不见此无漏心，乃至不见一切佛法。如是菩萨摩诃萨住无漏心，而行布施波罗蜜多。

“善现，若菩萨摩诃萨修行般若波罗蜜多时，以离相心修行净戒波罗蜜多，所谓不见我能持戒、我能舍此、于此持戒、由此持戒、为此持戒、如是持戒。住是离相无漏心中，无染、无著而行净戒波罗蜜多，尔时不见所行净戒，亦复不见此无漏心，乃至不见一切佛法。如是菩萨摩诃萨住无漏心，而行净戒波罗蜜多。

“善现，若菩萨摩诃萨修行般若波罗蜜多时，以离相心修行安忍波罗蜜多，所谓不见我能修忍、我能舍此、于此修忍、由此修忍、为此修忍、如是修忍。住是离相无漏心中，无染、无著而行安忍波罗蜜多，尔时不见所行安忍，亦复不见此无漏心，乃至不见一切佛法。如是菩萨摩诃萨住无漏心，而行安忍波罗蜜多。

“善现，若菩萨摩诃萨修行般若波罗蜜多时，以离相心修行精进波罗蜜多，所谓不见我能精进、我能舍此、于此精进、由此精进、为此精进、如是精进。住是离相无漏心中，无染、无著而行精进波罗蜜多，尔时不见所行精进，亦复不见此无漏心，乃至不见一切佛法。如是菩萨摩诃萨住无漏心，而行精进波罗蜜多。

“善现，若菩萨摩诃萨修行般若波罗蜜多时，以离相心修行静虑波罗蜜多，所谓不见我能修定、我能舍此、于此修定、由此修定、为此修定、如是修定。住是离相无漏心中，无染、无著而行静虑波罗蜜多，尔时不见所行静虑，亦复不见此无漏心，乃至不见一切佛法。如是菩萨摩诃萨住无漏心，而行静虑波罗蜜多。

“善现，若菩萨摩诃萨修行般若波罗蜜多时，以离相心修行般若波罗蜜多，所谓不见我能修慧、我能舍此、于此修慧、由此修慧、为此修慧、如是修慧。住是离相无漏心中，无染、无著而行般若波罗蜜多，尔时不见所行般若，亦复不见此无漏心，乃至不见一切佛法。如是菩萨摩诃萨住无漏心，而行般若波罗蜜多。

“善现，若菩萨摩诃萨修行般若波罗蜜多时，以离相心修行四静虑、四无量、四无色定，所谓不见我能修四静虑、四无量、四无色定，我能舍此、于此、由此、为此如是修四静虑、四无量、四无色定。住是离相无漏心中，无染、无著而修四静虑、四无量、四无色定，尔时不见所修四静虑、四无量、四无色定，亦复不见此无漏心，乃至不见一切佛法。如是菩萨摩诃萨住无漏心，而修四静虑、四无量、四无色定。

“善现，若菩萨摩诃萨修行般若波罗蜜多时，以离相心修行四念住、四正断、四神足、五根、五力、七等觉支、八圣道支，所谓不见我能修四念住乃至八圣道支，我能舍此、于此、由此、为此如是修四念住乃至八圣道支。住是离相无漏心中，无染、无著而修四念住乃至八圣道支，尔时不见所修四念住乃至八圣道支，亦复不见此无漏心，乃至不见一切佛法。如是菩萨摩诃萨住无漏心，而修四念住乃至八圣道支。

“善现，若菩萨摩诃萨修行般若波罗蜜多时，以离相心修行空、无相、无愿解脱门，所谓不见我能修空、无相、无愿解脱门，我能舍此、于此、由此、为此如是修空、无相、无愿解脱门。住是离相无漏心中，无染、无著而修空、无相、无愿解脱门，尔时不见所修空、无相、无愿解脱门，亦复不见此无漏心，乃至不见一切佛法。如是菩萨摩诃萨住无漏心，而修空、无相、无愿解脱门。

“善现，若菩萨摩诃萨修行般若波罗蜜多时，以离相心住苦、集、灭、道圣谛，所谓不见我能住苦、集、灭、道圣谛，我能舍此、于此、由此、为此如是住苦、集、灭、道圣谛。住是离相无漏心中，无染、无著而住苦、集、灭、道圣谛，尔时不见所住苦、集、灭、道圣谛，亦复不见此无漏心，乃至不见一切佛法。如是菩萨摩诃萨住无漏心，而住苦、集、灭、道圣谛。

“善现，若菩萨摩诃萨修行般若波罗蜜多时，以离相心修八解脱、八胜处、九次第定、十遍处，所谓不见我能修八解脱、八胜处、九次第定、十遍处，我能舍此、于此、由此、为此如是修八解脱、八胜处、九次第定、十遍处。住是离相无漏心中，无染、无著而修八解脱、八胜处、九次第定、十遍处，尔时不见所修八解脱、八胜处、九次第定、十遍处，亦复不见此无漏心，乃至不见一切佛法。如是菩萨摩诃萨住无漏心，而修八解脱、八胜处、九次第定、十遍处。

“善现，若菩萨摩诃萨修行般若波罗蜜多时，以离相心修一切三摩地门、陀罗尼门，所谓不见我能修一切三摩地门、陀罗尼门，我能舍此、于此、由此、为此如是修一切三摩地门、陀罗尼门。住是离相无漏心中，无染、无著而修一切三摩地门、陀罗尼门，尔时不见所修一切三摩地门、陀罗尼门，亦复不见此无漏心，乃至不见一切佛法。如是菩萨摩诃萨住无漏心，而修一切三摩地门、陀罗尼门。

“善现，若菩萨摩诃萨修行般若波罗蜜多时，以离相心住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，所谓不见我能住内空乃至无性自性空，我能舍此、于此、由此、为此如是住内空乃至无性自性空。住是离相无漏心中，无染、无著而住内空乃至无性自性空，尔时不见所住内空乃至无性自性空，亦复不见此无漏心，乃至不见一切佛法。如是菩萨摩诃萨住无漏心，而住内空乃至无性自性空。

“善现，若菩萨摩诃萨修行般若波罗蜜多时，以离相心住真如、法界、法性、不虚妄性、不变异性、平等性、离生性、法定、法住、实际、虚空界、不思议界，所谓不见我能住真如乃至不思议界，我能舍此、于此、由此、为此如是住真如乃至不思议界。住是离相无漏心中，无染、无著而住真如乃至不思议界，尔时不见所住真如乃至不思议界，亦复不见此无漏心，乃至不见一切佛法。如是菩萨摩诃萨住无漏心，而住真如乃至不思议界。

“善现，若菩萨摩诃萨修行般若波罗蜜多时，以离相心修五眼、六神通，所谓不见我能修五眼、六神通，我能舍此、于此、由此、为此如是修五眼、六神通。住是离相无漏心中，无染、无著而修五眼、六神通，尔时不见所修五眼、六神通，亦复不见此无漏心，乃至不见一切佛法。如是菩萨摩诃萨住无漏心，而修五眼、六神通。

“善现，若菩萨摩诃萨修行般若波罗蜜多时，以离相心修佛十力、四无所畏、四无碍解、十八佛不共法，所谓不见我能修佛十力、四无所畏、四无碍解、十八佛不共法，我能舍此、于此、由此、为此如是修佛十力、四无所畏、四无碍解、十八佛不共法。住是离相无漏心中，无染、无著而修佛十力、四无所畏、四无碍解、十八佛不共法，尔时不见所修佛十力、四无所畏、四无碍解、十八佛不共法，亦复不见此无漏心，乃至不见一切佛法。如是菩萨摩诃萨住无漏心，而修佛十力、四无所畏、四无碍解、十八佛不共法。

“善现，若菩萨摩诃萨修行般若波罗蜜多时，以离相心修大慈、大悲、大喜、大舍，所谓不见我能修大慈、大悲、大喜、大舍，我能舍此、于此、由此、为此如是修大慈、大悲、大喜、大舍。住是离相无漏心中，无染、无著而修大慈、大悲、大喜、大舍，尔时不见所修大慈、大悲、大喜、大舍，亦复不见此无漏心，乃至不见一切佛法。如是菩萨摩诃萨住无漏心，而修大慈、大悲、大喜、大舍。

“善现，若菩萨摩诃萨修行般若波罗蜜多时，以离相心修无忘失法、恒住舍性，所谓不见我能修无忘失法、恒住舍性，我能舍此、于此、由此、为此如是修无忘失法、恒住舍性。住是离相无漏心中，无染、无著而修无忘失法、恒住舍性，尔时不见所修无忘失法、恒住舍性，亦复不见此无漏心，乃至不见一切佛法。如是菩萨摩诃萨住无漏心，而修无忘失法、恒住舍性。

“善现，若菩萨摩诃萨修行般若波罗蜜多时，以离相心修一切智、道相智、一切相智，所谓不见我能修一切智、道相智、一切相智，我能舍此、于此、由此、为此如是修一切智、道相智、一切相智。住是离相无漏心中，无染、无著而修一切智、道相智、一切相智，尔时不见所修一切智、道相智、一切相智，亦复不见此无漏心，乃至不见一切佛法。如是菩萨摩诃萨住无漏心，而修一切智、道相智、一切相智。

“善现，若菩萨摩诃萨修行般若波罗蜜多时，以离相心引三十二大士相、八十随好，所谓不见我能引三十二大士相、八十随好，我能舍此、于此、由此、为此如是引三十二大士相、八十随好。住是离相无漏心中，无染、无著而引三十二大士相、八十随好，尔时不见所引三十二大士相、八十随好，亦复不见此无漏心，乃至不见一切佛法。如是菩萨摩诃萨住无漏心，而引三十二大士相、八十随好。”

尔时，具寿善现白佛言：“世尊，菩萨摩诃萨行深般若波罗蜜多时，于一切无相、无觉、无得、无影、无作法中，云何能圆满布施、净戒、安忍、精进、静虑、般若波罗蜜多？云何能圆满四念住、四正断、四神足、五根、五力、七等觉支、八圣道支？云何能圆满空、无相、无愿解脱门？云何能圆满内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空？云何能圆满真如、法界、法性、不虚妄性、不变异性、平等性、离生性、法定、法住、实际、虚空界、不思议界？云何能圆满苦、集、灭、道圣谛？云何能圆满四静虑、四无量、四无色定？云何能圆满八解脱、八胜处、九次第定、十遍处？云何能圆满一切三摩地门、陀罗尼门？云何能圆满五眼、六神通？云何能圆满佛十力、四无所畏、四无碍解、十八佛不共法？云何能圆满大慈、大悲、大喜、大舍？云何能圆满无忘失法、恒住舍性？云何能圆满一切智、道相智、一切相智？云何能圆满三十二大士相、八十随好？”

佛告善现：“菩萨摩诃萨行深般若波罗蜜多时，能以离相无漏之心而行布施。若诸有情须食与食，须饮与饮，须衣服与衣服，须卧具与卧具，须车乘与车乘，须僮仆与僮仆，须珍宝与珍宝，须财谷与财谷，须香华与香华，须舍宅与舍宅，须庄严具与庄严具，乃至随彼所须资具，悉皆施与。若有须内头目、髓脑、皮肉、支节、筋骨、身命，亦皆施与。若有须外国城、妻子、所爱亲属、种种庄严，欢喜施与。如是施时，设有人来现前诃毁：‘咄哉！大士，何用行此无益施？为如是施者，今世后世多诸苦恼！’是菩萨摩诃萨行深般若波罗蜜多故，虽闻其言而不退屈，但作是念：‘彼人虽来诃毁于我，而我不应心生忧悔。我当勇猛施诸有情所须财物，身心无倦。’

“是菩萨摩诃萨持此施福，与诸有情平等共有回向无上正等菩提。如是布施及回向时不见其相，所谓不见谁施、谁受、所施何物、于何而施、由何而施、为何故施、云何行施，亦复不见谁能回向、何所回向、于何回向、由何回向、为何回向、云何回向，于如是等一切事物皆悉不见。何以故？如是诸法，或由内空故空，或由外空故空，或由内外空故空，或由空空故空，或由大空故空，或由胜义空故空，或由有为空故空，或由无为空故空，或由毕竟空故空，或由无际空故空，或由散空故空，或由无变异空故空，或由本性空故空，或由自相空故空，或由共相空故空，或由一切法空故空，或由不可得空故空，或由无性空故空，或由自性空故空，或由无性自性空故空。

“是菩萨摩诃萨观一切法无不空已，复作是念：‘谁能回向、何所回向、于何回向、由何回向、为何回向、云何回向，如是等法皆不可得。’是菩萨摩诃萨由如是观及如是念所作回向，名善回向、离毒回向，亦名悟入法界回向。由此复能严净佛土、成熟有情，亦能圆满布施、净戒、安忍、精进、静虑、般若波罗蜜多，亦能圆满四念住、四正断、四神足、五根、五力、七等觉支、八圣道支，亦能圆满空、无相、无愿解脱门，亦能圆满内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦能圆满真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦能圆满苦、集、灭、道圣谛，亦能圆满四静虑、四无量、四无色定，亦能圆满八解脱、八胜处、九次第定、十遍处，亦能圆满一切三摩地门、陀罗尼门，亦能圆满五眼、六神通，亦能圆满佛十力、四无所畏、四无碍解、十八佛不共法，亦能圆满大慈、大悲、大喜、大舍，亦能圆满无忘失法、恒住舍性，亦能圆满一切智、道相智、一切相智，亦能圆满三十二大士相、八十随好。

“是菩萨摩诃萨虽能如是圆满布施波罗蜜多，而不摄受施异熟果；虽不摄受施异熟果，而由布施波罗蜜多善清净故，随意能办一切财物。譬如他化自在诸天，一切所须随意皆现；是菩萨摩诃萨亦复如是，诸有所须随意能办，由此布施增上势力，能以种种上妙供具，供养恭敬、尊重赞叹诸佛世尊，亦能充足世间天、人、阿素洛等所欲资具。是菩萨摩诃萨由此布施波罗蜜多摄诸有情，方便善巧以三乘法而安立之，令随所宜各得利乐。

“如是，善现，菩萨摩诃萨行深般若波罗蜜多时，由离诸相无漏心力，能于一切无相、无觉、无得、无影、无作法中，圆满布施波罗蜜多，亦能圆满诸余功德。

“复次，善现，云何菩萨摩诃萨行深般若波罗蜜多时，能于一切无相、无觉、无得、无影、无作法中，圆满净戒波罗蜜多？

“善现，菩萨摩诃萨行深般若波罗蜜多时，能以离相无漏之心受持净戒，谓圣无漏道支所摄法尔时得善清净戒。如是净戒，无缺无隙、无瑕无秽、无所取著，应受供养，智者所赞，妙善受持，妙善究竟，随顺胜定不可屈伏。

“由此净戒，于一切法无所取著，谓不取著色，亦不取著受、想、行、识；不取著眼处，亦不取著耳、鼻、舌、身、意处；不取著色处，亦不取著声、香、味、触、法处；不取著眼界，亦不取著耳、鼻、舌、身、意界；不取著色界，亦不取著声、香、味、触、法界；不取著眼识界，亦不取著耳、鼻、舌、身、意识界；不取著三十二大士相，亦不取著八十随好；不取著刹帝利大族，亦不取著婆罗门大族、长者大族、居士大族；不取著四大王众天，亦不取著三十三天、夜摩天、睹史多天、乐变化天、他化自在天；不取著梵众天，亦不取著梵辅天、梵会天、大梵天；不取著光天，亦不取著少光天、无量光天、极光净天；不取著净天，亦不取著少净天、无量净天、遍净天；不取著广天，亦不取著少广天、无量广天、广果天及无想天；不取著无烦天，亦不取著无热天、善现天、善见天、色究竟天；不取著空无边处天，亦不取著识无边处天、无所有处天、非想非非想处天；不取著预流果，亦不取著一来、不还、阿罗汉果、独觉菩提；不取著转轮王位，亦不取著诸余王位及诸宰官富贵自在。

“但以如是所护净戒，与诸有情平等共有回向无上正等菩提。以无相、无得、无二为方便而有回向，非有相、有得、有二为方便。以世俗故而有回向，非胜义故。由此因缘，一切佛法无不圆满。

“是菩萨摩诃萨由此净戒波罗蜜多圆满清净方便善巧，起四静虑胜进分，无味著为方便故发诸神通。是菩萨摩诃萨用异熟生清净天眼，恒见十方无边世界现在诸佛安隐住持，为诸有情宣说正法，见已乃至证得无上正等菩提能不忘失。是菩萨摩诃萨用超过人清净天耳，恒闻十方诸佛说法，闻已乃至证得无上正等菩提能不忘失，随所闻法能作自他诸利乐事无空过者。是菩萨摩诃萨用他心差别智，知十方佛及诸有情心、心所法，知已能起一切有情诸利乐事。是菩萨摩诃萨用宿住随念智，知诸有情先所造业，由所造业不失坏故，生彼彼处受诸苦乐，知已为说本业因缘，令其忆知作饶益事。是菩萨摩诃萨用漏尽智安立有情，或令住预流果，或令住一来果，或令住不还果，或令住阿罗汉果，或令住独觉菩提，或令住菩萨摩诃萨位，或令住阿耨多罗三藐三菩提。以要言之，是菩萨摩诃萨在在处处，随诸有情堪能差别，方便善巧令其安住诸善法中。

“如是，善现，菩萨摩诃萨行深般若波罗蜜多时，由离诸相无漏心力，能于一切无相、无觉、无得、无影、无作法中，圆满净戒波罗蜜多，亦能圆满诸余功德。

“复次，善现，云何菩萨摩诃萨行深般若波罗蜜多时，能于一切无相、无觉、无得、无影、无作法中，圆满安忍波罗蜜多？

“善现，菩萨摩诃萨行深般若波罗蜜多时，能以离相无漏之心而修安忍。是菩萨摩诃萨从初发心，乃至安坐妙菩提座，其中假使一切有情各以种种瓦石、刀仗竞来加害，是菩萨摩诃萨不起一念忿恨之心。尔时菩萨应修二忍，何等为二？一者、应受一切有情骂辱加害，不生忿恨，伏瞋恚忍；二者、应起无生法忍。是菩萨摩诃萨若被种种恶言骂辱，或被种种刀仗加害，应审思惟筹量观察：‘谁能骂辱？谁能加害？谁受骂辱？谁受加害？谁起忿恨？谁应忍受？’复应观察一切法性皆毕竟空，法尚不可得，况当有法性？尚无法性，况有有情？如是观时，若能骂辱、若所骂辱、若能加害、若所加害皆不见有，乃至分分割截身支，其心安忍都无异念。于诸法性如实观察，复能证得无生法忍。云何名为无生法忍？谓令烦恼毕竟不生，及观诸法毕竟不起，微妙智慧常无间断，是故名为无生法忍。

“是菩萨摩诃萨安住如是二种忍中，速能圆满布施、净戒、安忍、精进、静虑、般若波罗蜜多，亦能圆满四念住、四正断、四神足、五根、五力、七等觉支、八圣道支，亦能圆满空、无相、无愿解脱门，亦能圆满内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦能圆满真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦能圆满苦、集、灭、道圣谛，亦能圆满四静虑、四无量、四无色定，亦能圆满八解脱、八胜处、九次第定、十遍处，亦能圆满一切三摩地门、陀罗尼门，亦能圆满五眼、六神通，亦能圆满佛十力、四无所畏、四无碍解、十八佛不共法，亦能圆满大慈、大悲、大喜、大舍，亦能圆满无忘失法、恒住舍性，亦能圆满一切智、道相智、一切相智，亦能圆满三十二大士相、八十随好。

“是菩萨摩诃萨安住如是诸佛法已，于圣无漏、出世、不共一切声闻、独觉神通皆得自在。安住如是胜神通已，是菩萨摩诃萨以净天眼，恒见十方无边世界现在诸佛安隐住持，为诸有情宣说正法，见已乃至证得无上正等菩提，起佛随念常无间断。是菩萨摩诃萨以净天耳，恒闻十方诸佛说法，闻已受持常不忘失，为诸有情如实宣说。是菩萨摩诃萨以清净他心智，能正测量十方诸佛心、心所法，亦能正知一切菩萨、独觉、声闻心、心所法，亦能正知一切有情心、心所法，随其所应为说正法。是菩萨摩诃萨以宿住随念智，知诸有情宿种善根种种差别，知已方便示现、劝导、赞励、庆喜，令获殊胜利益安乐。是菩萨摩诃萨以漏尽智，随其所宜安立有情于三乘法。是菩萨摩诃萨修行般若波罗蜜多，善巧方便成熟有情、严净佛土，速能具足一切相智，证得无上正等菩提，转妙法轮度无量众。

“如是，善现，菩萨摩诃萨行深般若波罗蜜多时，由离诸相无漏心力，能于一切无相、无觉、无得、无影、无作法中，圆满安忍波罗蜜多，亦能圆满诸余功德。

## 大般若波罗蜜多经卷第三百七十七

### 初分无相无得品第六十六之五

“复次，善现，云何菩萨摩诃萨行深般若波罗蜜多时，能于一切无相、无觉、无得、无影、无作法中，圆满精进波罗蜜多？

“善现，菩萨摩诃萨行深般若波罗蜜多时，能以离相无漏之心而修精进。是菩萨摩诃萨成就勇猛身心精进，由此能入初静虑具足住，能入第二、第三、第四静虑具足住，依第四静虑起无量种神通变现，乃至以手摩扪日月，自在回转不以为难。成就勇猛身精进故，以神通力经须臾顷，能至他方无量百千诸佛世界，复以种种上妙饮食、衣服、卧具、医药、香华、幡盖、灯明、珍宝、伎乐，恭敬供养、尊重赞叹诸佛世尊。由此善根果报无尽，乃至渐次证得无上正等菩提。由此善根得菩提已，复为无量世间天、人、阿素洛等，以无量种上妙饮食、衣服、卧具、医药、香华、幡盖、灯明、珍财、伎乐，恭敬供养、尊重赞叹。由此善根般涅槃后，自设利罗及诸弟子，犹为无量世间天、人、阿素洛等，供养恭敬、尊重赞叹。

“是菩萨摩诃萨复以神力，能至他方无量百千诸佛世界，于诸佛所听闻正法，闻已受持终不忘失，乃至无上正等菩提。是菩萨摩诃萨复以神力，成熟有情，严净佛土，精勤修学一切相智，一切相智得圆满已，证得无上正等菩提，转妙法轮度无量众。如是，善现，是菩萨摩诃萨修行般若波罗蜜多，成就勇猛身精进故，能令精进波罗蜜多速得圆满。

“善现，云何菩萨摩诃萨修行般若波罗蜜多，成就勇猛心精进故，能令精进波罗蜜多速得圆满？

“善现，是菩萨摩诃萨修行般若波罗蜜多，成就勇猛心精进故，速能圆满诸圣无漏道及道支所摄精进波罗蜜多，由此能令一切不善身、语、意业无容得起。

“是菩萨摩诃萨终不取著色若常若无常、若乐若苦、若我若无我、若净若不净、若寂静若不寂静、若远离若不远离，亦不取著受、想、行、识若常若无常、若乐若苦、若我若无我、若净若不净、若寂静若不寂静、若远离若不远离。

“终不取著眼处若常若无常、若乐若苦、若我若无我、若净若不净、若寂静若不寂静、若远离若不远离，亦不取著耳、鼻、舌、身、意处若常若无常、若乐若苦、若我若无我、若净若不净、若寂静若不寂静、若远离若不远离。

“终不取著色处若常若无常、若乐若苦、若我若无我、若净若不净、若寂静若不寂静、若远离若不远离，亦不取著声、香、味、触、法处若常若无常、若乐若苦、若我若无我、若净若不净、若寂静若不寂静、若远离若不远离。

“终不取著眼界若常若无常、若乐若苦、若我若无我、若净若不净、若寂静若不寂静、若远离若不远离，亦不取著耳、鼻、舌、身、意界若常若无常、若乐若苦、若我若无我、若净若不净、若寂静若不寂静、若远离若不远离。

“终不取著色界若常若无常、若乐若苦、若我若无我、若净若不净、若寂静若不寂静、若远离若不远离，亦不取著声、香、味、触、法界若常若无常、若乐若苦、若我若无我、若净若不净、若寂静若不寂静、若远离若不远离。

“终不取著眼识界若常若无常、若乐若苦、若我若无我、若净若不净、若寂静若不寂静、若远离若不远离，亦不取著耳、鼻、舌、身、意识界若常若无常、若乐若苦、若我若无我、若净若不净、若寂静若不寂静、若远离若不远离。

“终不取著眼触若常若无常、若乐若苦、若我若无我、若净若不净、若寂静若不寂静、若远离若不远离，亦不取著耳、鼻、舌、身、意触若常若无常、若乐若苦、若我若无我、若净若不净、若寂静若不寂静、若远离若不远离。

“终不取著眼触为缘所生诸受若常若无常、若乐若苦、若我若无我、若净若不净、若寂静若不寂静、若远离若不远离，亦不取著耳、鼻、舌、身、意触为缘所生诸受若常若无常、若乐若苦、若我若无我、若净若不净、若寂静若不寂静、若远离若不远离。

“终不取著地界若常若无常、若乐若苦、若我若无我、若净若不净、若寂静若不寂静、若远离若不远离，亦不取著水、火、风、空、识界若常若无常、若乐若苦、若我若无我、若净若不净、若寂静若不寂静、若远离若不远离。

“终不取著因缘若常若无常、若乐若苦、若我若无我、若净若不净、若寂静若不寂静、若远离若不远离，亦不取著等无间缘、所缘缘、增上缘若常若无常、若乐若苦、若我若无我、若净若不净、若寂静若不寂静、若远离若不远离。

“终不取著无明若常若无常、若乐若苦、若我若无我、若净若不净、若寂静若不寂静、若远离若不远离，亦不取著行、识、名色、六处、触、受、爱、取、有、生、老死愁叹苦忧恼若常若无常、若乐若苦、若我若无我、若净若不净、若寂静若不寂静、若远离若不远离。

“终不取著有为界若常若无常、若乐若苦、若我若无我、若净若不净、若寂静若不寂静、若远离若不远离，亦不取著无为界若常若无常、若乐若苦、若我若无我、若净若不净、若寂静若不寂静、若远离若不远离。

“终不取著欲界若常若无常、若乐若苦、若我若无我、若净若不净、若寂静若不寂静、若远离若不远离，亦不取著色、无色界若常若无常、若乐若苦、若我若无我、若净若不净、若寂静若不寂静、若远离若不远离。

“终不取著有漏界若常若无常、若乐若苦、若我若无我、若净若不净、若寂静若不寂静、若远离若不远离，亦不取著无漏界若常若无常、若乐若苦、若我若无我、若净若不净、若寂静若不寂静、若远离若不远离。

“终不取著初静虑若常若无常、若乐若苦、若我若无我、若净若不净、若寂静若不寂静、若远离若不远离，亦不取著第二、第三、第四静虑若常若无常、若乐若苦、若我若无我、若净若不净、若寂静若不寂静、若远离若不远离。

“终不取著慈无量若常若无常、若乐若苦、若我若无我、若净若不净、若寂静若不寂静、若远离若不远离，亦不取著悲、喜、舍无量若常若无常、若乐若苦、若我若无我、若净若不净、若寂静若不寂静、若远离若不远离。

“终不取著空无边处定若常若无常、若乐若苦、若我若无我、若净若不净、若寂静若不寂静、若远离若不远离，亦不取著识无边处、无所有处、非想非非想处定若常若无常、若乐若苦、若我若无我、若净若不净、若寂静若不寂静、若远离若不远离。

“终不取著四念住若常若无常、若乐若苦、若我若无我、若净若不净、若寂静若不寂静、若远离若不远离，亦不取著四正断、四神足、五根、五力、七等觉支、八圣道支若常若无常、若乐若苦、若我若无我、若净若不净、若寂静若不寂静、若远离若不远离。

“终不取著空解脱门若常若无常、若乐若苦、若我若无我、若净若不净、若寂静若不寂静、若远离若不远离，亦不取著无相、无愿解脱门若常若无常、若乐若苦、若我若无我、若净若不净、若寂静若不寂静、若远离若不远离。

“终不取著布施波罗蜜多若常若无常、若乐若苦、若我若无我、若净若不净、若寂静若不寂静、若远离若不远离，亦不取著净戒、安忍、精进、静虑、般若波罗蜜多若常若无常、若乐若苦、若我若无我、若净若不净、若寂静若不寂静、若远离若不远离。

“终不取著内空若常若无常、若乐若苦、若我若无我、若净若不净、若寂静若不寂静、若远离若不远离，亦不取著外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空若常若无常、若乐若苦、若我若无我、若净若不净、若寂静若不寂静、若远离若不远离。

“终不取著真如若常若无常、若乐若苦、若我若无我、若净若不净、若寂静若不寂静、若远离若不远离，亦不取著法界、法性、不虚妄性、不变异性、平等性、离生性、法定、法住、实际、虚空界、不思议界若常若无常、若乐若苦、若我若无我、若净若不净、若寂静若不寂静、若远离若不远离。

“终不取著苦圣谛若常若无常、若乐若苦、若我若无我、若净若不净、若寂静若不寂静、若远离若不远离，亦不取著集、灭、道圣谛若常若无常、若乐若苦、若我若无我、若净若不净、若寂静若不寂静、若远离若不远离。

“终不取著八解脱若常若无常、若乐若苦、若我若无我、若净若不净、若寂静若不寂静、若远离若不远离，亦不取著八胜处、九次第定、十遍处若常若无常、若乐若苦、若我若无我、若净若不净、若寂静若不寂静、若远离若不远离。

“终不取著一切三摩地门若常若无常、若乐若苦、若我若无我、若净若不净、若寂静若不寂静、若远离若不远离，亦不取著一切陀罗尼门若常若无常、若乐若苦、若我若无我、若净若不净、若寂静若不寂静、若远离若不远离。

“终不取著五眼若常若无常、若乐若苦、若我若无我、若净若不净、若寂静若不寂静、若远离若不远离，亦不取著六神通若常若无常、若乐若苦、若我若无我、若净若不净、若寂静若不寂静、若远离若不远离。

“终不取著佛十力若常若无常、若乐若苦、若我若无我、若净若不净、若寂静若不寂静、若远离若不远离，亦不取著四无所畏、四无碍解、十八佛不共法若常若无常、若乐若苦、若我若无我、若净若不净、若寂静若不寂静、若远离若不远离。

“终不取著大慈若常若无常、若乐若苦、若我若无我、若净若不净、若寂静若不寂静、若远离若不远离，亦不取著大悲、大喜、大舍若常若无常、若乐若苦、若我若无我、若净若不净、若寂静若不寂静、若远离若不远离。

“终不取著无忘失法若常若无常、若乐若苦、若我若无我、若净若不净、若寂静若不寂静、若远离若不远离，亦不取著恒住舍性若常若无常、若乐若苦、若我若无我、若净若不净、若寂静若不寂静、若远离若不远离。

“终不取著一切智若常若无常、若乐若苦、若我若无我、若净若不净、若寂静若不寂静、若远离若不远离，亦不取著道相智、一切相智若常若无常、若乐若苦、若我若无我、若净若不净、若寂静若不寂静、若远离若不远离。

“终不取著预流果若常若无常、若乐若苦、若我若无我、若净若不净、若寂静若不寂静、若远离若不远离，亦不取著一来、不还、阿罗汉果、独觉菩提若常若无常、若乐若苦、若我若无我、若净若不净、若寂静若不寂静、若远离若不远离。

“终不取著一切菩萨摩诃萨行若常若无常、若乐若苦、若我若无我、若净若不净、若寂静若不寂静、若远离若不远离，亦不取著诸佛无上正等菩提若常若无常、若乐若苦、若我若无我、若净若不净、若寂静若不寂静、若远离若不远离。

“是菩萨摩诃萨终不取著是预流者、是一来者、是不还者、是阿罗汉、是独觉、是菩萨、是如来，亦不取著如是有情见具足故名预流者，如是有情下结薄故名一来者，如是有情下结尽故名不还者，如是有情上结尽故名阿罗汉，如是有情得独觉道故名为独觉，如是有情得道相智故名为菩萨，如是有情得一切相智故名为如来。何以故？所取著法及诸有情，皆无自性可取著故。

“是菩萨摩诃萨成就勇猛心精进故，虽作饶益诸有情事不顾身命，而于有情都无所得；虽能圆满所修精进波罗蜜多，而于精进波罗蜜多都无所得；虽能圆满一切佛法，而于佛法都无所得；虽能严净一切佛土，而于佛土都无所得。是菩萨摩诃萨成就如是身心精进，虽能远离一切恶法，亦能摄受一切善法而无取著。无取著故，从一佛土至一佛土，从一世界至一世界，为欲饶益诸有情故，所欲示现诸神通事，皆能自在示现无碍，谓或示现雨众妙华；或复示现散众名香；或复示现作诸伎乐；或复示现震动大地；或复示现众妙七宝庄严世界；或复示现身放光明，盲冥众生悉蒙开晓；或复示现身出妙香，诸臭秽者皆令香洁；或复示现设大祠祀，于中不恼诸有情类，因斯化导无边有情，令入正道，离断生命，离不与取，离欲邪行，离虚诳语，离离间语，离粗恶语，离杂秽语，离贪欲，离瞋恚，离邪见；或以布施摄诸有情，或以净戒摄诸有情，或以安忍摄诸有情，或以精进摄诸有情，或以静虑摄诸有情，或以般若摄诸有情；为欲饶益诸有情故，或舍财宝，或舍妻子，或舍王位，或舍支节，或舍身命。随诸有情应以如是如是方便而得饶益，即以如是如是方便而饶益之。

“如是，善现，菩萨摩诃萨行深般若波罗蜜多时，由离诸相无漏心力，能于一切无相、无觉、无得、无影、无作法中，圆满精进波罗蜜多，亦能圆满诸余功德。

“复次，善现，云何菩萨摩诃萨行深般若波罗蜜多时，能于一切无相、无觉、无得、无影、无作法中，圆满静虑波罗蜜多？

“善现，菩萨摩诃萨行深般若波罗蜜多时，能以离相无漏之心而修静虑。是菩萨摩诃萨除如来定，于诸余定皆能圆满。是菩萨摩诃萨能离欲恶不善法，有寻有伺，离生喜乐，入初静虑具足而住；寻伺寂静，内等净，心一趣性，无寻无伺，定生喜乐，入第二静虑具足而住；离喜住舍，正念正知，身受乐，圣说应舍，入第三静虑具足而住；断乐断苦，先喜忧没，不苦不乐，舍念清净，入第四静虑具足而住。是菩萨摩诃萨以慈俱心普缘一方，乃至十方一切世间具足而住；以悲俱心普缘一方，乃至十方一切世间具足而住；以喜俱心普缘一方，乃至十方一切世间具足而住；以舍俱心普缘一方，乃至十方一切世间具足而住。

“是菩萨摩诃萨超诸色想，灭有对想，不思惟种种想，入无边空，空无边处具足而住；超一切种空无边处，入无边识，识无边处具足而住；超一切种识无边处，入无所有，无所有处具足而住；超一切种无所有处，入非想非非想处具足而住。是菩萨摩诃萨安住静虑波罗蜜多，于八解脱能顺逆入具足而住，于八胜处能顺逆入具足而住，于九次第定能顺逆入具足而住，于十遍处能顺逆入具足而住。是菩萨摩诃萨能入空三摩地具足而住，入无相三摩地具足而住，入无愿三摩地具足而住，入无间三摩地具足而住，入如电三摩地具足而住，入圣正三摩地具足而住，入金刚喻三摩地具足而住。

“是菩萨摩诃萨安住静虑波罗蜜多，修三十七菩提分法及道相智皆令圆满，用道相智摄受一切三摩地已，渐次修超净观地、种性地、第八地、见地、薄地、离欲地、已办地、独觉地，证入菩萨正性离生；既入菩萨正性离生位已，修诸地行圆满佛地。是菩萨摩诃萨虽于诸地渐次修超，而于中间不取果证，乃至未得一切相智。

“是菩萨摩诃萨安住静虑波罗蜜多，从一佛土至一佛土，供养恭敬、尊重赞叹诸佛世尊，于诸佛所植众善本，成熟有情、严净佛土。从一世界趣一世界，饶益有情身心无倦，或以布施摄诸有情，或以净戒摄诸有情，或以安忍摄诸有情，或以精进摄诸有情，或以静虑摄诸有情，或以般若摄诸有情，或以解脱摄诸有情，或以解脱知见摄诸有情，或教有情住预流果，或教有情住一来果，或教有情住不还果，或教有情住阿罗汉果，或教有情住独觉菩提，或教有情安住菩萨摩诃萨位，或教有情安住无上正等菩提，随诸有情善根势力、善法增长，种种方便令其安住。

“是菩萨摩诃萨安住静虑波罗蜜多，能引一切三摩地门，能引一切陀罗尼门，能得殊胜四无碍解，能得殊胜异熟神通。是菩萨摩诃萨由得殊胜异熟神通，决定不复入于母胎，决定不复受淫欲乐，决定不复摄受生业，亦复不为生过所染。何以故？是菩萨摩诃萨善见善达一切法性皆如幻化。虽知诸行皆如幻化，而乘悲愿饶益有情；虽乘悲愿饶益有情，而达有情及彼施设皆不可得；虽达有情及彼施设皆不可得，而能安立一切有情，令其安住不可得法，依世俗理不依胜义。

“是菩萨摩诃萨安住静虑波罗蜜多，修行一切静虑、解脱、等持、等至，乃至圆满所求无上正等菩提，常不舍离所修静虑波罗蜜多。是菩萨摩诃萨行道相智，方便引发一切相智，安住其中永断一切习气相续。是菩萨摩诃萨能永断一切习气相续故，能正自利亦正利他。是菩萨摩诃萨能正自利正利他故，便与一切世间天、人、阿素洛等作净福田，堪受一切世间天、人、阿素洛等供养恭敬。

“如是，善现，菩萨摩诃萨行深般若波罗蜜多时，由离诸相无漏心力，能于一切无相、无觉、无得、无影、无作法中，圆满静虑波罗蜜多，亦能圆满诸余功德。

“复次，善现，云何菩萨摩诃萨行深般若波罗蜜多时，能于一切无相、无觉、无得、无影、无作法中，圆满般若波罗蜜多？

“善现，菩萨摩诃萨行深般若波罗蜜多时，能以离相无漏之心而修般若，是菩萨摩诃萨不见少法实有成就。

“谓不见色实有成就，不见受、想、行、识实有成就；不见色生，不见受、想、行、识生；不见色灭，不见受、想、行、识灭；不见色是增益门，不见受、想、行、识是增益门；不见色是损减门，不见受、想、行、识是损减门；不见色有积集，不见受、想、行、识有积集；不见色有离散，不见受、想、行、识有离散。如实观色是虚妄、不坚实、无自在，如实观受、想、行、识是虚妄、不坚实、无自在。

“不见眼处实有成就，不见耳、鼻、舌、身、意处实有成就；不见眼处生，不见耳、鼻、舌、身、意处生；不见眼处灭，不见耳、鼻、舌、身、意处灭；不见眼处是增益门，不见耳、鼻、舌、身、意处是增益门；不见眼处是损减门，不见耳、鼻、舌、身、意处是损减门；不见眼处有积集，不见耳、鼻、舌、身、意处有积集；不见眼处有离散，不见耳、鼻、舌、身、意处有离散。如实观眼处是虚妄、不坚实、无自在，如实观耳、鼻、舌、身、意处是虚妄、不坚实、无自在。

“不见色处实有成就，不见声、香、味、触、法处实有成就；不见色处生，不见声、香、味、触、法处生；不见色处灭，不见声、香、味、触、法处灭；不见色处是增益门，不见声、香、味、触、法处是增益门；不见色处是损减门，不见声、香、味、触、法处是损减门；不见色处有积集，不见声、香、味、触、法处有积集；不见色处有离散，不见声、香、味、触、法处有离散。如实观色处是虚妄、不坚实、无自在，如实观声、香、味、触、法处是虚妄、不坚实、无自在。

“不见眼界实有成就，不见耳、鼻、舌、身、意界实有成就；不见眼界生，不见耳、鼻、舌、身、意界生；不见眼界灭，不见耳、鼻、舌、身、意界灭；不见眼界是增益门，不见耳、鼻、舌、身、意界是增益门；不见眼界是损减门，不见耳、鼻、舌、身、意界是损减门；不见眼界有积集，不见耳、鼻、舌、身、意界有积集；不见眼界有离散，不见耳、鼻、舌、身、意界有离散。如实观眼界是虚妄、不坚实、无自在，如实观耳、鼻、舌、身、意界是虚妄、不坚实、无自在。

“不见色界实有成就，不见声、香、味、触、法界实有成就；不见色界生，不见声、香、味、触、法界生；不见色界灭，不见声、香、味、触、法界灭；不见色界是增益门，不见声、香、味、触、法界是增益门；不见色界是损减门，不见声、香、味、触、法界是损减门；不见色界有积集，不见声、香、味、触、法界有积集；不见色界有离散，不见声、香、味、触、法界有离散。如实观色界是虚妄、不坚实、无自在，如实观声、香、味、触、法界是虚妄、不坚实、无自在。

“不见眼识界实有成就，不见耳、鼻、舌、身、意识界实有成就；不见眼识界生，不见耳、鼻、舌、身、意识界生；不见眼识界灭，不见耳、鼻、舌、身、意识界灭；不见眼识界是增益门，不见耳、鼻、舌、身、意识界是增益门；不见眼识界是损减门，不见耳、鼻、舌、身、意识界是损减门；不见眼识界有积集，不见耳、鼻、舌、身、意识界有积集；不见眼识界有离散，不见耳、鼻、舌、身、意识界有离散。如实观眼识界是虚妄、不坚实、无自在，如实观耳、鼻、舌、身、意识界是虚妄、不坚实、无自在。

“不见眼触实有成就，不见耳、鼻、舌、身、意触实有成就；不见眼触生，不见耳、鼻、舌、身、意触生；不见眼触灭，不见耳、鼻、舌、身、意触灭；不见眼触是增益门，不见耳、鼻、舌、身、意触是增益门；不见眼触是损减门，不见耳、鼻、舌、身、意触是损减门；不见眼触有积集，不见耳、鼻、舌、身、意触有积集；不见眼触有离散，不见耳、鼻、舌、身、意触有离散。如实观眼触是虚妄、不坚实、无自在，如实观耳、鼻、舌、身、意触是虚妄、不坚实、无自在。

“不见眼触为缘所生诸受实有成就，不见耳、鼻、舌、身、意触为缘所生诸受实有成就；不见眼触为缘所生诸受生，不见耳、鼻、舌、身、意触为缘所生诸受生；不见眼触为缘所生诸受灭，不见耳、鼻、舌、身、意触为缘所生诸受灭；不见眼触为缘所生诸受是增益门，不见耳、鼻、舌、身、意触为缘所生诸受是增益门；不见眼触为缘所生诸受是损减门，不见耳、鼻、舌、身、意触为缘所生诸受是损减门；不见眼触为缘所生诸受有积集，不见耳、鼻、舌、身、意触为缘所生诸受有积集；不见眼触为缘所生诸受有离散，不见耳、鼻、舌、身、意触为缘所生诸受有离散。如实观眼触为缘所生诸受是虚妄、不坚实、无自在，如实观耳、鼻、舌、身、意触为缘所生诸受是虚妄、不坚实、无自在。

“不见一切有漏法实有成就，不见一切无漏法实有成就；不见一切有漏法生，不见一切无漏法生；不见一切有漏法灭，不见一切无漏法灭；不见一切有漏法是增益门，不见一切无漏法是增益门；不见一切有漏法是损减门，不见一切无漏法是损减门；不见一切有漏法有积集，不见一切无漏法有积集；不见一切有漏法有离散，不见一切无漏法有离散。如实观一切有漏法是虚妄、不坚实、无自在，如实观一切无漏法是虚妄、不坚实、无自在。

“是菩萨摩诃萨如是观时，不得色自性，不得受、想、行、识自性；不得眼处自性，不得耳、鼻、舌、身、意处自性；不得色处自性，不得声、香、味、触、法处自性；不得眼界自性，不得耳、鼻、舌、身、意界自性；不得色界自性，不得声、香、味、触、法界自性；不得眼识界自性，不得耳、鼻、舌、身、意识界自性；不得眼触自性，不得耳、鼻、舌、身、意触自性；不得眼触为缘所生诸受自性，不得耳、鼻、舌、身、意触为缘所生诸受自性；不得一切有漏法自性，不得一切无漏法自性。

“是菩萨摩诃萨修行般若波罗蜜多，于一切法皆以无性而为自性深生信解。是菩萨摩诃萨于如是事生信解已，能行内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空。

“是菩萨摩诃萨如是行时，于一切法都不执著，谓不执著色，不执著受、想、行、识；不执著眼处，不执著耳、鼻、舌、身、意处；不执著色处，不执著声、香、味、触、法处；不执著眼界，不执著耳、鼻、舌、身、意界；不执著色界，不执著声、香、味、触、法界；不执著眼识界，不执著耳、鼻、舌、身、意识界；不执著眼触，不执著耳、鼻、舌、身、意触；不执著眼触为缘所生诸受，不执著耳、鼻、舌、身、意触为缘所生诸受；不执著地界，不执著水、火、风、空、识界；不执著因缘，不执著等无间缘、所缘缘、增上缘；不执著无明，不执著行、识、名色、六处、触、受、爱、取、有、生、老死愁叹苦忧恼；不执著布施波罗蜜多，不执著净戒、安忍、精进、静虑、般若波罗蜜多；不执著内空，不执著外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；不执著真如，不执著法界、法性、不虚妄性、不变异性、平等性、离生性、法定、法住、实际、虚空界、不思议界；不执著四念住，不执著四正断、四神足、五根、五力、七等觉支、八圣道支；不执著苦圣谛，不执著集、灭、道圣谛；不执著四静虑，不执著四无量、四无色定；不执著八解脱，不执著八胜处、九次第定、十遍处；不执著一切三摩地门，不执著一切陀罗尼门；不执著空解脱门，不执著无相、无愿解脱门；不执著五眼，不执著六神通；不执著佛十力，不执著四无所畏、四无碍解、十八佛不共法；不执著大慈，不执著大悲、大喜、大舍。

## 大般若波罗蜜多经卷第三百七十八

### 初分无相无得品第六十六之六

“不执著无忘失法，不执著恒住舍性；不执著一切智，不执著道相智、一切相智；不执著预流果，不执著一来、不还、阿罗汉果、独觉菩提；不执著一切菩萨摩诃萨行，不执著诸佛无上正等菩提。

“是菩萨摩诃萨行无性为自性甚深般若波罗蜜多时，能圆满菩萨道，谓能圆满布施、净戒、安忍、精进、静虑、般若波罗蜜多，亦能圆满内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦能圆满真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦能圆满四念住、四正断、四神足、五根、五力、七等觉支、八圣道支，亦能圆满苦、集、灭、道圣谛，亦能圆满四静虑、四无量、四无色定，亦能圆满八解脱、八胜处、九次第定、十遍处，亦能圆满一切三摩地门、陀罗尼门，亦能圆满空、无相、无愿解脱门，亦能圆满五眼、六神通，亦能圆满佛十力、四无所畏、四无碍解、十八佛不共法，亦能圆满大慈、大悲、大喜、大舍，亦能圆满无忘失法、恒住舍性，亦能圆满一切智、道相智、一切相智，亦能圆满三十二大士相、八十随好。

“是菩萨摩诃萨住异熟法菩提道中，亦能圆满布施、净戒、安忍、精进、静虑、般若波罗蜜多，亦能圆满内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦能圆满真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦能圆满四念住、四正断、四神足、五根、五力、七等觉支、八圣道支，亦能圆满苦、集、灭、道圣谛，亦能圆满四静虑、四无量、四无色定，亦能圆满八解脱、八胜处、九次第定、十遍处，亦能圆满一切三摩地门、陀罗尼门，亦能圆满空、无相、无愿解脱门，亦能圆满五眼、六神通等无量功德。

“是菩萨摩诃萨圆满如是菩提道已，离诸暗障住佛道中，由异熟生胜神通力，方便饶益诸有情类，应以布施而摄受者，即以布施而摄受之；应以净戒而摄受者，即以净戒而摄受之；应以安忍而摄受者，即以安忍而摄受之；应以精进而摄受者，即以精进而摄受之；应以静虑而摄受者，即以静虑而摄受之；应以般若而摄受者，即以般若而摄受之；应以解脱而摄受者，即以解脱而摄受之；应以解脱知见而摄受者，即以解脱知见而摄受之；应令安住预流果者，方便令住预流果；应令安住一来果者，方便令住一来果；应令安住不还果者，方便令住不还果；应令安住阿罗汉果者，方便令住阿罗汉果；应令安住独觉菩提者，方便令住独觉菩提；应令安住阿耨多罗三藐三菩提者，方便令住阿耨多罗三藐三菩提。

“是菩萨摩诃萨能作种种神通变现，欲往殑伽沙等世界，随意能往；欲现所往诸世界中种种珍宝，随意能现；欲令所往诸世界中有情受用众妙珍宝，随其所乐皆令满足。是菩萨摩诃萨从一世界至一世界，利益安乐无量有情，见诸世界严净之相，能自摄受随意所乐严净佛土。譬如他化自在诸天，诸有所须众妙乐具随心而现，如是菩萨随意摄受种种严净无量佛土。

“是菩萨摩诃萨由异熟生布施、净戒、安忍、精进、静虑、般若波罗蜜多，及异熟生诸妙神通，并异熟生菩萨道故，行道相智。由道相智得成熟故，复能证得一切相智，由得此智于一切法无所摄受，谓不摄受色，不摄受受、想、行、识；不摄受眼处，不摄受耳、鼻、舌、身、意处；不摄受色处，不摄受声、香、味、触、法处；不摄受眼界，不摄受耳、鼻、舌、身、意界；不摄受色界，不摄受声、香、味、触、法界；不摄受眼识界，不摄受耳、鼻、舌、身、意识界；不摄受眼触，不摄受耳、鼻、舌、身、意触；不摄受眼触为缘所生诸受，不摄受耳、鼻、舌、身、意触为缘所生诸受；不摄受一切善法、非善法、世间法、出世间法、有漏法、无漏法、有为法、无为法、有罪法、无罪法，亦不摄受所证无上正等菩提，亦不摄受一切佛土所受用物，其中有情亦无摄受。何以故？是菩萨摩诃萨先不摄受一切法故，于一切法无所得故，为诸有情无倒宣说一切法性无摄受故。

“如是，善现，菩萨摩诃萨行深般若波罗蜜多时，由离诸相无漏心力，能于一切无相、无觉、无得、无愿、无作法中，圆满般若波罗蜜多，亦能圆满诸余功德。”

### 初分无杂法义品第六十七之一

尔时，具寿善现白佛言：“世尊，云何于一切无杂无相自相空法中，能圆满修布施、净戒、安忍、精进、静虑、般若波罗蜜多？云何于一切无漏无差别法中，施设如是诸法差别及可了知？云何于般若波罗蜜多中，摄受一切布施、净戒、安忍、精进、静虑、般若波罗蜜多，摄受一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，摄受一切真如、法界、法性、不虚妄性、不变异性、平等性、离生性、法定、法住、实际、虚空界、不思议界，摄受一切四念住、四正断、四神足、五根、五力、七等觉支、八圣道支，摄受一切空、无相、无愿解脱门，摄受一切苦、集、灭、道圣谛，摄受一切四静虑、四无量、四无色定，摄受一切八解脱、八胜处、九次第定、十遍处，摄受一切三摩地门、陀罗尼门，摄受一切五眼、六神通，摄受一切佛十力、四无所畏、四无碍解、大慈、大悲、大喜、大舍、十八佛不共法，摄受一切无忘失法、恒住舍性，摄受一切一切智、道相智、一切相智，摄受一切世、出世法？云何于一切异相法中施设一相，所谓无相，及于一相、无相法中施设种种差别法相？”

佛言：“善现，菩萨摩诃萨行深般若波罗蜜多时，安住如梦、如响、如像、如光影、如阳焰、如幻事、如寻香城、如变化事五取蕴中，修行布施、净戒、安忍、精进、静虑、般若波罗蜜多，如实了知如梦、如响、如像、如光影、如阳焰、如幻事、如寻香城、如变化事五取蕴皆无相。所以者何？诸梦、响、像、光影、阳焰、幻事、寻香城、变化事皆无自性。若法无自性，是法则无相；若法无相，是法一相，所谓无相。

“善现，由此因缘，当知一切布施无相、施者无相、受者无相、施物无相。若如是知而行布施，则能圆满修行布施波罗蜜多。若能圆满修行布施波罗蜜多，则不远离净戒、安忍、精进、静虑、般若波罗蜜多。安住如是布施、净戒、安忍、精进、静虑、般若波罗蜜多，则能圆满四静虑、四无量、四无色定，亦能圆满四念住、四正断、四神足、五根、五力、七等觉支、八圣道支，亦能圆满空、无相、无愿解脱门，亦能圆满内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦能圆满真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦能圆满苦、集、灭、道圣谛，亦能圆满八解脱、八胜处、九次第定、十遍处，亦能圆满五百三摩地门、五百陀罗尼门，亦能圆满五眼、六神通，亦能圆满佛十力、四无所畏、四无碍解、大慈、大悲、大喜、大舍、十八佛不共法，亦能圆满无忘失法、恒住舍性，亦能圆满一切智、道相智、一切相智。

“是菩萨摩诃萨安住如是异熟生圣无漏诸法中，以神通力往到十方殑伽沙等诸佛世界，复以种种上妙衣服、饮食、卧具、汤药、香华、宝幢、幡盖、灯明、伎乐及余所须，供养恭敬、尊重赞叹诸佛世尊，作诸有情利益安乐：应以布施而摄益者，即以布施而摄益之；应以净戒而摄益者，即以净戒而摄益之；应以安忍而摄益者，即以安忍而摄益之；应以精进而摄益者，即以精进而摄益之；应以静虑而摄益者，即以静虑而摄益之；应以般若而摄益者，即以般若而摄益之；应以诸余种种善法而摄益者，即以诸余种种善法而摄益之；应以一切殊胜善法而摄益者，即以一切殊胜善法而摄益之。是菩萨摩诃萨成就如是无量善法，虽受生死不为生死过失所染，为欲利乐诸有情故，摄受人天富贵自在；由此富贵自在威力，能作有情诸利乐事，以四摄事而摄受之。

“是菩萨摩诃萨知一切法皆无相故，虽知预流果而不住预流果，虽知一来果而不住一来果，虽知不还果而不住不还果，虽知阿罗汉果而不住阿罗汉果，虽知独觉菩提而不住独觉菩提。所以者何？是菩萨摩诃萨如实了知一切法已，为欲证得一切相智，不共一切声闻、独觉。

“如是，善现，菩萨摩诃萨知一切法皆无相故，如实了知布施、净戒、安忍、精进、静虑、般若波罗蜜多亦皆无相，如实了知诸余佛法亦皆无相，由是因缘，普能圆满一切佛法。

“复次，善现，菩萨摩诃萨行深般若波罗蜜多时，安住如梦、如响、如像、如光影、如阳焰、如幻事、如寻香城、如变化事五取蕴中，圆满净戒波罗蜜多。是菩萨摩诃萨如实了知是五取蕴如梦、如响、如像、如光影、如阳焰、如幻事、如寻香城、如变化事已，便能圆满无相净戒波罗蜜多。如是净戒，无缺、无隙、无瑕、无秽，无所取著，应受供养，智者所赞，妙善受持，妙善究竟，是圣无漏，是出世间道支所摄。安住此戒，能善受持受施设戒、法尔得戒、律仪戒、有表戒、无表戒、现行戒、不现行戒、威仪戒、非威仪戒。

“是菩萨摩诃萨虽具成就如是诸戒而无取著，不作是念：‘我由此戒，当生刹帝利大族富贵自在，或生婆罗门大族富贵自在，或生长者大族富贵自在，或生居士大族富贵自在。’不作是念：‘我由此戒，当为小王、或为大王、或为轮王富贵自在。’不作是念：‘我由此戒，当生四大王众天、或生三十三天、或生夜摩天、或生睹史多天、或生乐变化天、或生他化自在天富贵自在。’不作是念：‘我由此戒，当生梵众天、或生梵辅天、或生梵会天、或生大梵天富贵自在。’不作是念：‘我由此戒，当生光天、或生少光天、或生无量光天、或生极光净天富贵自在。’不作是念：‘我由此戒，当生净天、或生少净天、或生无量净天、或生遍净天富贵自在。’不作是念：‘我由此戒，当生广天、或生少广天、或生无量广天、或生广果天富贵自在。’不作是念：‘我由此戒，当生无烦天、或生无热天、或生善现天、或生善见天、或生色究竟天富贵自在。’不作是念：‘我由此戒，当生空无边处、或生识无边处、或生无所有处、或生非想非非想处富贵自在。’不作是念：‘我由此戒，当得预流果，或得一来果，或得不还果，或得阿罗汉果，或得独觉菩提，或入菩萨正性离生，或得菩萨无生法忍，或得无上正等菩提。’所以者何？是诸法皆无相，咸同一相，所谓无相。无相之法不得无相，有相之法不得有相，无相之法不得有相，有相之法不得无相，由是因缘都不可得。

“如是，善现，菩萨摩诃萨修行般若波罗蜜多，速能圆满无相净戒波罗蜜多，证入菩萨正性离生；既入菩萨正性离生，复得菩萨无生法忍；既得菩萨无生法忍，修行道相智，趣一切相智，得异熟五神通，复得五百三摩地门，亦得五百陀罗尼门。安住此中，复能证得四无碍解，从一佛土至一佛土，供养恭敬、尊重赞叹诸佛世尊，成熟有情、严净佛土。

“是菩萨摩诃萨为化有情，虽现流转诸趣生死，而不为彼烦恼业报诸障所染。譬如化人，虽现行住坐卧等事，而无真实往来等业；虽现种种饶益有情，而于有情及彼施设都无所得。如有如来、应、正等觉名苏扇多，证得无上正等菩提，转妙法轮度无量众，令脱生死证得涅槃，而无有情堪受次得无上正等菩提记者。时，彼如来化作化佛令久住世，自舍寿行入无余依般涅槃界。彼化佛身住一劫已，授一菩萨无上正等菩提记已方入涅槃。彼佛化身，虽作种种益有情事而无所得，谓不得色，不得受、想、行、识；不得眼处，不得耳、鼻、舌、身、意处；不得色处，不得声、香、味、触、法处；不得眼界，不得耳、鼻、舌、身、意界；不得色界，不得声、香、味、触、法界；不得眼识界，不得耳、鼻、舌、身、意识界；不得眼触，不得耳、鼻、舌、身、意触；不得眼触为缘所生诸受，不得耳、鼻、舌、身、意触为缘所生诸受；不得一切有漏无漏法及有情。是菩萨摩诃萨亦复如是，虽有所作而无所得。

“如是，善现，菩萨摩诃萨修行般若波罗蜜多，圆满净戒波罗蜜多；由此净戒波罗蜜多得圆满故，便能摄受一切佛法。

“复次，善现，菩萨摩诃萨行深般若波罗蜜多时，安住如梦、如响、如像、如光影、如阳焰、如幻事、如寻香城、如变化事五取蕴中，圆满安忍波罗蜜多。是菩萨摩诃萨如实了知是五取蕴如梦、如响、如像、如光影、如阳焰、如幻事、如寻香城、如变化事已，便能圆满无相安忍波罗蜜多。

“善现，云何菩萨摩诃萨修行般若波罗蜜多，如实了知是五取蕴如梦、如响、如像、如光影、如阳焰、如幻事、如寻香城、如变化事已，便能圆满无相安忍波罗蜜多？善现，是菩萨摩诃萨如实了知是五取蕴无实相故，修二种忍便能圆满无相安忍波罗蜜多。何等为二？一、安受忍，二、观察忍。

“安受忍者，谓诸菩萨摩诃萨从初发心乃至安坐妙菩提座，于其中间，假使一切有情之类竞来呵毁，以粗恶言骂詈凌辱，复以瓦石、刀杖加害。是菩萨摩诃萨为满安忍波罗蜜多，乃至不生一念瞋恨，亦复不起加报之心，但作是念：‘彼诸有情深可怜愍，增上烦恼撞击其心不得自在，于我发起如是恶业。我今不应瞋恨于彼。’复作是念：‘由我摄受怨家诸蕴，令彼有情于我发起如是恶业。但应自责，不应瞋彼。’菩萨如是审观察时，于彼有情深生慈愍，如是等类名安受忍。

“观察忍者，谓诸菩萨摩诃萨作是思惟：‘诸行如幻、虚妄不实、不得自在，亦如虚空无我，有情、命者、生者、养者、士夫、补特伽罗、意生、儒童、作者、受者、知者、见者皆不可得，唯是虚妄分别所起。谁呵毁我？谁骂詈我？谁凌辱我？谁以种种瓦、石、刀、杖加害于我？谁复受彼毁辱加害？皆是自心虚妄分别，我今不应横起执著。如是诸法，由自性空、胜义空故，都无所有。’菩萨如是审观察时，如实了知诸行空寂，于一切法不生异想，如是等类名观察忍。

“是菩萨摩诃萨修习如是二种忍故，便能圆满无相安忍波罗蜜多，由能圆满无相安忍波罗蜜多，即便获得无生法忍。”

时，具寿善现白佛言：“世尊，云何名为无生法忍？此何所断？复是何智？”

佛言：“善现，由此势力，乃至少分恶不善法亦不得生，是故说名无生法忍。此令一切我及我所慢等烦恼究竟寂灭，如实忍受诸法如梦、如响、如像、如光影、如阳焰、如幻事、如寻香城、如变化事，此忍名智，得此智故说名获得无生法忍。”

具寿善现复白佛言：“世尊，声闻、独觉无生法忍，与菩萨摩诃萨无生法忍，有何差别？”

佛言：“善现，诸预流者若智、若断，亦名菩萨摩诃萨忍；诸一来者若智、若断，亦名菩萨摩诃萨忍；诸不还者若智、若断，亦名菩萨摩诃萨忍；诸阿罗汉若智、若断，亦名菩萨摩诃萨忍；一切独觉若智、若断，亦名菩萨摩诃萨忍。复有菩萨摩诃萨忍，谓忍诸法毕竟不生，是为差别。善现，诸菩萨摩诃萨成就如是殊胜忍故，超胜一切声闻、独觉。

“善现，是菩萨摩诃萨安住如是殊胜异熟无生忍中行菩萨道，能圆满道相智。由能圆满道相智故，常不远离四念住、四正断、四神足、五根、五力、七等觉支、八圣道支，亦不远离空、无相、无愿解脱门，亦不远离异熟神通。是菩萨摩诃萨由不远离异熟神通，从一佛土至一佛土，供养恭敬诸佛世尊，成熟有情、严净佛土。是菩萨摩诃萨由成熟有情、严净佛土得圆满故，以一刹那相应妙慧，证得无上正等菩提。

“如是，善现，菩萨摩诃萨修行般若波罗蜜多，速能圆满无相安忍波罗蜜多；无相安忍波罗蜜多得圆满故，便能证得一切智智，一切佛法无不圆满。

“复次，善现，菩萨摩诃萨行深般若波罗蜜多时，安住如梦、如响、如像、如光影、如阳焰、如幻事、如寻香城、如变化事五取蕴中，如实了知是五取蕴如梦、如响、如像、如光影、如阳焰、如幻事、如寻香城、如变化事无实相已，发起勇猛身心精进。是菩萨摩诃萨发起勇猛身精进故，引发殊胜迅速神通；由此神通往十方界，供养恭敬、尊重赞叹诸佛世尊，于诸佛所植众德本，利益安乐无量有情，亦能严净种种佛土。是菩萨摩诃萨由身精进成熟有情，随其所宜方便安立于三乘法各令究竟。如是，善现，菩萨摩诃萨修行般若波罗蜜多，由身精进能速圆满无相精进波罗蜜多。

“善现，是菩萨摩诃萨发起勇猛心精进故，引发诸圣无漏道支所摄精进，圆满精进波罗蜜多，于中具能摄诸善法，谓四念住、四正断、四神足、五根、五力、七等觉支、八圣道支，空、无相、无愿解脱门，四静虑、四无量、四无色定，八解脱、八胜处、九次第定、十遍处，苦、集、灭、道圣谛，布施、净戒、安忍、精进、静虑、般若波罗蜜多，五眼、六神通，三摩地门、陀罗尼门，极喜地、离垢地、发光地、焰慧地、极难胜地、现前地、远行地、不动地、善慧地、法云地，内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，真如、法界、法性、不虚妄性、不变异性、平等性、离生性、法定、法住、实际、虚空界、不思议界，佛十力、四无所畏、四无碍解、大慈、大悲、大喜、大舍、十八佛不共法，无忘失法、恒住舍性，一切智、道相智、一切相智。

“是菩萨摩诃萨安住此中，能圆满一切相智；由一切相智得圆满故，永断一切习气相续；由永断一切习气相续故，诸相随好成就圆满；由诸相随好成就圆满，证得无上正等菩提，放大光明遍照三千大千世界，令诸世界六种变动，转正法轮具三十二相。由此三千大千世界诸有情类蒙光照触，睹斯变动、闻正法音，皆于三乘得不退转。

“如是，善现，菩萨摩诃萨修行般若波罗蜜多，圆满精进波罗蜜多。是菩萨摩诃萨安住精进波罗蜜多，能办自他多饶益事，速能圆满一切佛法，证得无上正等菩提。

“复次，善现，菩萨摩诃萨行深般若波罗蜜多时，安住如梦、如响、如像、如光影、如阳焰、如幻事、如寻香城、如变化事五取蕴中，圆满静虑波罗蜜多。

“善现，云何菩萨摩诃萨行深般若波罗蜜多时，安住如梦、如响、如像、如光影、如阳焰、如幻事、如寻香城、如变化事五取蕴中，圆满静虑波罗蜜多？

“善现，菩萨摩诃萨修行般若波罗蜜多时，如实了知是五取蕴如梦、如响、如像、如光影、如阳焰、如幻事、如寻香城、如变化事无实相已，入初静虑具足住，入第二、第三、第四静虑具足住；入慈无量具足住，入悲、喜、舍无量具足住；入空无边处定具足住，入识无边处、无所有处、非想非非想处定具足住；修空三摩地，修无相、无愿三摩地；修如电三摩地，修圣正三摩地、金刚喻三摩地。住金刚喻三摩地中，除如来三摩地，诸余一切三摩地，若共声闻三摩地，若共独觉三摩地，若余无量三摩地，如是一切皆能身证具足而住，然于如是静虑、无量、无色定等诸三摩地，不生味著，亦不耽著彼所得果。何以故？是菩萨摩诃萨如实了知静虑、无量、无色定等诸三摩地及一切法皆无实相，皆以无性而为自性，不应以无相法味著无相法，亦不应以无性为自性法味著无性为自性法。由不味著三摩地故，是菩萨摩诃萨终不随顺静虑、无量、无色定等诸三摩地势力而生色、无色界。何以故？是菩萨摩诃萨于一切界都无所得，于入定者及所入定、由此入定亦无所得。是菩萨摩诃萨于一切法无所得故，速能圆满无相静虑波罗蜜多，由此静虑波罗蜜多超诸声闻及独觉地。”

时，具寿善现白佛言：“世尊，是菩萨摩诃萨云何圆满无相静虑波罗蜜多，超诸声闻及独觉地？”

佛言：“善现，是菩萨摩诃萨善学内空故，善学外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空故。是菩萨摩诃萨于是诸空中不得一切法，安住此中不得预流果，不得一来、不还、阿罗汉果、独觉菩提，不得一切菩萨摩诃萨行，不得诸佛无上正等菩提。何以故？是诸空性亦皆空故。是菩萨摩诃萨由住此空，超诸声闻及独觉地，证入菩萨正性离生。”

具寿善现复白佛言：“世尊，菩萨摩诃萨以何为生？以何为离生？”

佛言：“善现，菩萨摩诃萨以一切有所得为生，以一切无所得为离生。”

具寿善现白佛言：“世尊，菩萨摩诃萨以何为有所得？以何为无所得？”

佛言：“善现，菩萨摩诃萨以一切法为有所得，谓菩萨摩诃萨以色为有所得，以受、想、行、识为有所得；菩萨摩诃萨以眼处为有所得，以耳、鼻、舌、身、意处为有所得；菩萨摩诃萨以色处为有所得，以声、香、味、触、法处为有所得；菩萨摩诃萨以眼界为有所得，以耳、鼻、舌、身、意界为有所得；菩萨摩诃萨以色界为有所得，以声、香、味、触、法界为有所得；菩萨摩诃萨以眼识界为有所得，以耳、鼻、舌、身、意识界为有所得；菩萨摩诃萨以眼触为有所得，以耳、鼻、舌、身、意触为有所得；菩萨摩诃萨以眼触为缘所生诸受为有所得，以耳、鼻、舌、身、意触为缘所生诸受为有所得；菩萨摩诃萨以地界为有所得，以水、火、风、空、识界为有所得；菩萨摩诃萨以因缘为有所得，以等无间缘、所缘缘、增上缘为有所得；菩萨摩诃萨以无明为有所得，以行、识、名色、六处、触、受、爱、取、有、生、老死愁叹苦忧恼为有所得；菩萨摩诃萨以布施波罗蜜多为有所得，以净戒、安忍、精进、静虑、般若波罗蜜多为有所得；菩萨摩诃萨以内空为有所得，以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空为有所得；菩萨摩诃萨以四念住为有所得，以四正断、四神足、五根、五力、七等觉支、八圣道支为有所得；菩萨摩诃萨以空解脱门为有所得，以无相、无愿解脱门为有所得；菩萨摩诃萨以苦圣谛为有所得，以集、灭、道圣谛为有所得；菩萨摩诃萨以四静虑为有所得，以四无量、四无色定为有所得；菩萨摩诃萨以八解脱为有所得，以八胜处、九次第定、十遍处为有所得；菩萨摩诃萨以一切三摩地门为有所得，以一切陀罗尼门为有所得；菩萨摩诃萨以极喜地为有所得，以离垢地、发光地、焰慧地、极难胜地、现前地、远行地、不动地、善慧地、法云地为有所得；菩萨摩诃萨以五眼为有所得，以六神通为有所得；菩萨摩诃萨以佛十力为有所得，以四无所畏、四无碍解、大慈、大悲、大喜、大舍、十八佛不共法为有所得；菩萨摩诃萨以无忘失法为有所得，以恒住舍性为有所得；菩萨摩诃萨以一切智为有所得，以道相智、一切相智为有所得；菩萨摩诃萨以预流果为有所得，以一来、不还、阿罗汉果、独觉菩提为有所得；菩萨摩诃萨以一切菩萨摩诃萨行为有所得，以诸佛无上正等菩提为有所得。菩萨摩诃萨以如是等有所得为生。

“善现，无所得者，谓菩萨摩诃萨于如是一切法，无行、无得、无说、无示，谓：

“菩萨摩诃萨于色，无行、无得、无说、无示；于受、想、行、识，无行、无得、无说、无示。何以故？色自性乃至识自性皆不可行、得、说、示故。

“菩萨摩诃萨于眼处，无行、无得、无说、无示；于耳、鼻、舌、身、意处，无行、无得、无说、无示。何以故？眼处自性乃至意处自性，皆不可行、得、说、示故。

“菩萨摩诃萨于色处，无行、无得、无说、无示；于声、香、味、触、法处，无行、无得、无说、无示。何以故？色处自性乃至法处自性，皆不可行、得、说、示故。

“菩萨摩诃萨于眼界、无行、无得、无说、无示；于耳、鼻、舌、身、意界，无行、无得、无说、无示。何以故？眼界自性乃至意界自性，皆不可行、得、说、示故。

“菩萨摩诃萨于色界，无行、无得、无说、无示；于声、香、味、触、法界，无行、无得、无说、无示。何以故？色界自性乃至法界自性，皆不可行、得、说、示故。

“菩萨摩诃萨于眼识界，无行、无得、无说、无示；于耳、鼻、舌、身、意识界，无行、无得、无说、无示。何以故？眼识界自性乃至意识界自性，皆不可行、得、说、示故。

“菩萨摩诃萨于眼触，无行、无得、无说、无示；于耳、鼻、舌、身、意触，无行、无得、无说、无示。何以故？眼触自性乃至意触自性，皆不可行、得、说、示故。

## 大般若波罗蜜多经卷第三百七十九

### 初分无杂法义品第六十七之二

“菩萨摩诃萨于眼触为缘所生诸受，无行、无得、无说、无示；于耳、鼻、舌、身、意触为缘所生诸受，无行、无得、无说、无示。何以故？眼触为缘所生诸受自性乃至意触为缘所生诸受自性，皆不可行、得、说、示故。

“菩萨摩诃萨于地界，无行、无得、无说、无示；于水、火、风、空、识界，无行、无得、无说、无示。何以故？地界自性乃至识界自性，皆不可行、得、说、示故。

“菩萨摩诃萨于因缘，无行、无得、无说、无示；于等无间缘、所缘缘、增上缘，无行、无得、无说、无示。何以故？因缘自性乃至增上缘自性，皆不可行、得、说、示故。

“菩萨摩诃萨于无明，无行、无得、无说、无示；于行、识、名色、六处、触、受、爱、取、有、生、老死愁叹苦忧恼，无行、无得、无说、无示。何以故？无明自性乃至老死愁叹苦忧恼自性，皆不可行、得、说、示故。

“菩萨摩诃萨于布施波罗蜜多，无行、无得、无说、无示；于净戒、安忍、精进、静虑、般若波罗蜜多，无行、无得、无说、无示。何以故？布施波罗蜜多自性乃至般若波罗蜜多自性，皆不可行、得、说、示故。

“菩萨摩诃萨于内空，无行、无得、无说、无示；于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，无行、无得、无说、无示。何以故？内空自性乃至无性自性空自性，皆不可行、得、说、示故。

“菩萨摩诃萨于四念住，无行、无得、无说、无示；于四正断、四神足、五根、五力、七等觉支、八圣道支，无行、无得、无说、无示。何以故？四念住自性乃至八圣道支自性，皆不可行、得、说、示故。

“菩萨摩诃萨于空解脱门，无行、无得、无说、无示；于无相、无愿解脱门，无行、无得、无说、无示。何以故？空解脱门自性乃至无愿解脱门自性，皆不可行、得、说、示故。

“菩萨摩诃萨于苦圣谛，无行、无得、无说、无示；于集、灭、道圣谛，无行、无得、无说、无示。何以故？苦圣谛自性乃至道圣谛自性，皆不可行、得、说、示故。

“菩萨摩诃萨于四静虑，无行、无得、无说、无示；于四无量、四无色定，无行、无得、无说、无示。何以故？四静虑自性乃至四无色定自性，皆不可行、得、说、示故。

“菩萨摩诃萨于八解脱，无行、无得、无说、无示；于八胜处、九次第定、十遍处，无行、无得、无说、无示。何以故？八解脱自性乃至十遍处自性，皆不可行、得、说、示故。

“菩萨摩诃萨于一切三摩地门，无行、无得、无说、无示；于一切陀罗尼门，无行、无得、无说、无示。何以故？一切三摩地门自性、一切陀罗尼门自性，皆不可行、得、说、示故。

“菩萨摩诃萨于极喜地，无行、无得、无说、无示；于离垢地、发光地、焰慧地、极难胜地、现前地、远行地、不动地、善慧地、法云地，无行、无得、无说、无示。何以故？极喜地自性乃至法云地自性，皆不可行、得、说、示故。

“菩萨摩诃萨于五眼，无行、无得、无说、无示；于六神通，无行、无得、无说、无示。何以故？五眼自性、六神通自性，皆不可行、得、说、示故。

“菩萨摩诃萨于佛十力，无行、无得、无说、无示；于四无所畏、四无碍解、大慈、大悲、大喜、大舍、十八佛不共法，无行、无得、无说、无示。何以故？佛十力自性乃至十八佛不共法自性，皆不可行、得、说、示故。

“菩萨摩诃萨于无忘失法，无行、无得、无说、无示；于恒住舍性，无行、无得、无说、无示。何以故？无忘失法自性、恒住舍性自性，皆不可行、得、说、示故。

“菩萨摩诃萨于一切智，无行、无得、无说、无示；于道相智、一切相智，无行、无得、无说、无示。何以故？一切智自性乃至一切相智自性，皆不可行、得、说、示故。

“菩萨摩诃萨于预流果，无行、无得、无说、无示；于一来、不还、阿罗汉果、独觉菩提，无行、无得、无说、无示。何以故？预流果自性乃至独觉菩提自性，皆不可行、得、说、示故。

“菩萨摩诃萨于一切菩萨摩诃萨行，无行、无得、无说、无示；于诸佛无上正等菩提，无行、无得、无说、无示。何以故？一切菩萨摩诃萨行自性、诸佛无上正等菩提自性，皆不可行、得、说、示故。菩萨摩诃萨以如是等无行、无得、无说、无示为无所得，即无所得说名离生。

“善现，是为菩萨摩诃萨生及离生。诸菩萨摩诃萨证入正性离生位已，圆满一切静虑、解脱、等持、等至。是菩萨摩诃萨尚不随定势力而生，况随贪等烦恼势力？是菩萨摩诃萨若住此中造作诸业，由业势力生四静虑诸趣流转，无有是处。是菩萨摩诃萨虽住如幻诸行聚中，作诸有情如实饶益，而不得幻及诸有情。是菩萨摩诃萨于如是事无所得时，成熟有情，严净佛土，疾证无上正等菩提，转妙法轮度无量众。

“如是，善现，菩萨摩诃萨修行般若波罗蜜多，速能圆满无相静虑波罗蜜多；由此静虑波罗蜜多速圆满故，疾证无上正等菩提，转妙法轮度无量众。如是法轮，名无所得，亦名为空、无相、无愿，能作有情无上饶益。

“复次，善现，菩萨摩诃萨行深般若波罗蜜多时，安住如梦、如响、如像、如光影、如阳焰、如幻事、如寻香城、如变化事五取蕴中，圆满般若波罗蜜多。是菩萨摩诃萨如实了知一切法皆如梦、如响、如像、如光影、如阳焰、如幻事、如寻香城、如变化事已，便能圆满无相般若波罗蜜多。”

时，具寿善现白佛言：“世尊，云何菩萨摩诃萨如实了知一切法皆如梦、如响、如像、如光影、如阳焰、如幻事、如寻香城、如变化事？”

佛言：“善现，菩萨摩诃萨修行般若波罗蜜多时，不见梦，不见见梦者；不闻响，不见闻响者；不见像，不见见像者；不见光影，不见见光影者；不见阳焰，不见见阳焰者；不见幻事，不见见幻事者；不见寻香城，不见见寻香城者；不见变化事，不见见变化事者。何以故？梦、见梦者，响、闻响者，像、见像者，光影、见光影者，阳焰、见阳焰者，幻事、见幻事者，寻香城、见寻香城者，变化事、见变化事者，皆是愚夫异生颠倒所执著故。诸阿罗汉、独觉、菩萨及诸如来应正等觉，皆不见梦亦不见见梦者，皆不闻响亦不见闻响者，皆不见像亦不见见像者，皆不见光影亦不见见光影者，皆不见阳焰亦不见见阳焰者，皆不见幻事亦不见见幻事者，皆不见寻香城亦不见见寻香城者，皆不见变化事亦不见见变化事者。何以故？一切法皆以无性而为自性，非成非实，无相无为，非实有性，与涅槃等。

“若一切法皆以无性而为自性，非成非实，无相无为，非实有性，与涅槃等，云何菩萨摩诃萨修行般若波罗蜜多时，于一切法起有性想、成想实想、有相有为、实有性想、非寂灭想？若起是想，无有是处。何以故？若一切法有少自性、有成有实、有相有为、有实性、非寂灭而可得者，则所修行甚深般若波罗蜜多应非般若波罗蜜多。

“如是菩萨摩诃萨行深般若波罗蜜多时，不著色，不著受、想、行、识；不著眼处，不著耳、鼻、舌、身、意处；不著色处，不著声、香、味、触、法处；不著眼界，不著耳、鼻、舌、身、意界；不著色界，不著声、香、味、触、法界；不著眼识界，不著耳、鼻、舌、身、意识界；不著眼触，不著耳、鼻、舌、身、意触；不著眼触为缘所生诸受，不著耳、鼻、舌、身、意触为缘所生诸受；不著地界，不著水、火、风、空、识界；不著因缘，不著等无间缘、所缘缘、增上缘；不著从缘所生诸法；不著无明，不著行、识、名色、六处、触、受、爱、取、有、生、老死愁叹苦忧恼；不著欲界，不著色、无色界；不著四静虑，不著四无量、四无色定；不著四念住，不著四正断、四神足、五根、五力、七等觉支、八圣道支；不著空解脱门，不著无相、无愿解脱门；不著苦圣谛，不著集、灭、道圣谛；不著布施波罗蜜多，不著净戒、安忍、精进、静虑、般若波罗蜜多；不著内空，不著外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；不著真如，不著法界、法性、不虚妄性、不变异性、平等性、离生性、法定、法住、实际、虚空界、不思议界；不著八解脱，不著八胜处、九次第定、十遍处；不著一切三摩地门，不著一切陀罗尼门；不著极喜地，不著离垢地、发光地、焰慧地、极难胜地、现前地、远行地、不动地、善慧地、法云地；不著五眼，不著六神通；不著佛十力，不著四无所畏、四无碍解、大慈、大悲、大喜、大舍、十八佛不共法；不著无忘失法，不著恒住舍性；不著一切智，不著道相智、一切相智；不著预流果，不著一来、不还、阿罗汉果、独觉菩提；不著一切菩萨摩诃萨行，不著诸佛无上正等菩提。

“是菩萨摩诃萨修行般若波罗蜜多时，由不著故能圆满初地，而于其中不生贪著。何以故？是菩萨摩诃萨不得初地，云何于中而起贪著？由不著故能圆满第二、第三、第四、第五、第六、第七、第八、第九、第十地，而于其中不生贪著。何以故？是菩萨摩诃萨不得第二地乃至第十地，云何于中而起贪著？

“是菩萨摩诃萨虽修行般若波罗蜜多，而不得般若波罗蜜多；由不得般若波罗蜜多故，亦不得一切法。虽观般若波罗蜜多摄一切法，而于是法都无所得。何以故？如是诸法与此般若波罗蜜多无二无别。所以者何？一切法性不可分别，说为真如，说为法界、法性、不虚妄性、不变异性、平等性、离生性、法定、法住、实际、虚空界、不思议界，诸法无杂、无差别故。”

时，具寿善现白佛言：“世尊，若一切法性皆无杂、无差别者，云何可说是善、是非善，是有漏、是无漏，是世间、是出世间，是有为、是无为，诸如是等无量法门？”

佛告善现：“于汝意云何？一切法实性中，有法可说是善、是非善，是有漏、是无漏，是世间、是出世间，是有为、是无为，如是乃至是预流果、是一来果、是不还果、是阿罗汉果、是独觉菩提、是诸菩萨摩诃萨行、是佛无上正等菩提不？”

善现答言：“不也，世尊。不也，善逝。”

佛言：“善现，由此因缘，当知一切法无杂、无差别、无相、无生、无灭、无碍、无说、无示。

“善现当知，我本修行菩萨道时，于法自性都无所得，谓若色，若受、想、行、识；若眼处，若耳、鼻、舌、身、意处；若色处，若声、香、味、触、法处；若眼界，若耳、鼻、舌、身、意界；若色界，若声、香、味、触、法界；若眼识界，若耳、鼻、舌、身、意识界；若眼触，若耳、鼻、舌、身、意触；若眼触为缘所生诸受，若耳、鼻、舌、身、意触为缘所生诸受；若地界，若水、火、风、空、识界；若因缘，若等无间缘、所缘缘、增上缘；若从缘所生法；若无明，若行、识、名色、六处、触、受、爱、取、有、生、老死愁叹苦忧恼；若欲界，若色、无色界；若善、若非善，若有漏、若无漏，若世间、若出世间，若有为、若无为；如是乃至若预流果，若一来、不还、阿罗汉果、独觉菩提；若诸菩萨摩诃萨行，若佛无上正等菩提，于如是等诸法自性皆无所得。

“如是，善现，菩萨摩诃萨修行般若波罗蜜多，从初发心乃至安坐妙菩提座，将证无上正等菩提，常应善知诸法自性。若能善知诸法自性，则能善净大菩提道，亦能圆满诸菩萨行，成熟有情、严净佛土。安住是法，疾证无上正等菩提，转妙法轮，以三乘法方便调伏诸有情类，令于三有速得解脱。

“如是，善现，菩萨摩诃萨以无所得而为方便，应学般若波罗蜜多，速能圆满一切佛法。”

### 初分诸功德相品第六十八之一

尔时，具寿善现白佛言：“世尊，云何如梦、如响、如像、如光影、如阳焰、如幻事、如寻香城、如变化事诸法都无实事，皆以无性而为自性，自相皆空而可安立是善、是非善，是有漏、是无漏，是世间、是出世间，是有为、是无为，如是乃至是预流果、是能证预流果，是一来果、是能证一来果，是不还果、是能证不还果，是阿罗汉果、是能证阿罗汉果，是独觉菩提、是能证独觉菩提，是诸佛无上正等菩提、是能证诸佛无上正等菩提耶？”

佛告善现：“世间愚夫无闻异生，得梦、得见梦者，得响、得闻响者，得像、得见像者，得光影、得见光影者，得阳焰、得见阳焰者，得幻事、得见幻事者，得寻香城、得见寻香城者，得变化事、得见变化事者。是诸愚夫无闻异生，得梦、得见梦者已，得响、得闻响者已，得像、得见像者已，得光影、得见光影者已，得阳焰、得见阳焰者已，得幻事、得见幻事者已，得寻香城、得见寻香城者已，得变化事、得见变化事者已，颠倒执著造身、语、意善行、不善行，或造身、语、意福行、非福行、不动行，由诸行故，往来生死流转无穷。

“诸菩萨摩诃萨行深般若波罗蜜多，观察毕竟、无际二空，安住毕竟、无际二空，为彼有情宣说正法，谓作是言：‘汝等当知，色是空，无我、我所；受、想、行、识是空，无我、我所。眼处是空，无我、我所；耳、鼻、舌、身、意处是空，无我、我所。色处是空，无我、我所；声、香、味、触、法处是空，无我、我所。眼界是空，无我、我所；耳、鼻、舌、身、意界是空，无我、我所。色界是空，无我、我所；声、香、味、触、法界是空，无我、我所。眼识界是空，无我、我所；耳、鼻、舌、身、意识界是空，无我、我所。眼触是空，无我、我所；耳、鼻、舌、身、意触是空，无我、我所。眼触为缘所生诸受是空，无我、我所；耳、鼻、舌、身、意触为缘所生诸受是空，无我、我所。地界是空，无我、我所；水、火、风、空、识界是空，无我、我所。因缘是空，无我、我所；等无间缘、所缘缘、增上缘是空，无我、我所。从此诸缘所生诸法是空，无我、我所。无明是空，无我、我所；行、识、名色、六处、触、受、爱、取、有、生、老死愁叹苦忧恼是空，无我、我所。有漏法是空，无我、我所；无漏法是空，无我、我所。有为法是空，无我、我所；无为法是空，无我、我所。’

“又作是言：‘汝等当知，色如梦都无自性，受、想、行、识如梦都无自性；色如响、如像、如光影、如阳焰、如幻事、如寻香城、如变化事都无自性，受、想、行、识如响乃至如变化事都无自性。眼处如梦都无自性，耳、鼻、舌、身、意处如梦都无自性；眼处如响、如像、如光影、如阳焰、如幻事、如寻香城、如变化事都无自性，耳、鼻、舌、身、意处如响乃至如变化事都无自性。色处如梦都无自性，声、香、味、触、法处如梦都无自性；色处如响、如像、如光影、如阳焰、如幻事、如寻香城、如变化事都无自性，声、香、味、触、法处如响乃至如变化事都无自性。眼界如梦都无自性，耳、鼻、舌、身、意界如梦都无自性；眼界如响、如像、如光影、如阳焰、如幻事、如寻香城、如变化事都无自性，耳、鼻、舌、身、意界如响乃至如变化事都无自性。色界如梦都无自性，声、香、味、触、法界如梦都无自性；色界如响、如像、如光影、如阳焰、如幻事、如寻香城、如变化事都无自性，声、香、味、触、法界如响乃至如变化事都无自性。眼识界如梦都无自性，耳、鼻、舌、身、意识界如梦都无自性；眼识界如响、如像、如光影、如阳焰、如幻事、如寻香城、如变化事都无自性，耳、鼻、舌、身、意识界如响乃至如变化事都无自性。眼触如梦都无自性，耳、鼻、舌、身、意触如梦都无自性；眼触如响、如像、如光影、如阳焰、如幻事、如寻香城、如变化事都无自性，耳、鼻、舌、身、意触如响乃至如变化事都无自性。眼触为缘所生诸受如梦都无自性，耳、鼻、舌、身、意触为缘所生诸受如梦都无自性；眼触为缘所生诸受如响、如像、如光影、如阳焰、如幻事、如寻香城、如变化事都无自性，耳、鼻、舌、身、意触为缘所生诸受如响乃至如变化事都无自性。地界如梦都无自性，水、火、风、空、识界如梦都无自性；地界如响、如像、如光影、如阳焰、如幻事、如寻香城、如变化事都无自性，水、火、风、空、识界如响乃至如变化事都无自性。因缘如梦都无自性，等无间缘、所缘缘、增上缘如梦都无自性；因缘如响、如像、如光影、如阳焰、如幻事、如寻香城、如变化事都无自性，等无间缘、所缘缘、增上缘如响乃至如变化事都无自性。从缘生法如梦都无自性，如响、如像、如光影、如阳焰、如幻事、如寻香城、如变化事都无自性。无明如梦都无自性，行、识、名色、六处、触、受、爱、取、有、生、老死愁叹苦忧恼如梦都无自性；无明如响、如像、如光影、如阳焰、如幻事、如寻香城、如变化事都无自性，行乃至老死愁叹苦忧恼如响乃至如变化事都无自性。有漏法如梦都无自性，无漏法如梦都无自性；有漏法如响、如像、如光影、如阳焰、如幻事、如寻香城、如变化事都无自性，无漏法如响乃至如变化事都无自性。有为法如梦都无自性，无为法如梦都无自性；有为法如响、如像、如光影、如阳焰、如幻事、如寻香城、如变化事都无自性，无为法如响乃至如变化事都无自性。’

“又作是言：‘汝等当知，此中无色亦无受、想、行、识，无眼处亦无耳、鼻、舌、身、意处，无色处亦无声、香、味、触、法处，无眼界亦无耳、鼻、舌、身、意界，无色界亦无声、香、味、触、法界，无眼识界亦无耳、鼻、舌、身、意识界，无眼触亦无耳、鼻、舌、身、意触，无眼触为缘所生诸受亦无耳、鼻、舌、身、意触为缘所生诸受，无地界亦无水、火、风、空、识界，无因缘亦无等无间缘、所缘缘、增上缘，无从诸缘所生诸法，无无明亦无行、识、名色、六处、触、受、爱、取、有、生、老死愁叹苦忧恼，无有漏法亦无无漏法，无有为法亦无无为法，无梦亦无见梦者，无响亦无闻响者，无像亦无见像者，无光影亦无见光影者，无阳焰亦无见阳焰者，无幻事亦无见幻事者，无寻香城亦无见寻香城者，无变化事亦无见变化事者。’

“又作是言：‘汝等当知，是一切法皆无实事，皆以无性而为自性。汝等虚妄分别力故，无色中见有色，无受、想、行、识中见有受、想、行、识；无眼处中见有眼处，无耳、鼻、舌、身、意处中见有耳、鼻、舌、身、意处；无色处中见有色处，无声、香、味、触、法处中见有声、香、味、触、法处；无眼界中见有眼界，无耳、鼻、舌、身、意界中见有耳、鼻、舌、身、意界，无色界中见有色界，无声、香、味、触、法界中见有声、香、味、触、法界；无眼识界中见有眼识界，无耳、鼻、舌、身、意识界中见有耳、鼻、舌、身、意识界；无眼触中见有眼触，无耳、鼻、舌、身、意触中见有耳、鼻、舌、身、意触；无眼触为缘所生诸受中见有眼触为缘所生诸受，无耳、鼻、舌、身、意触为缘所生诸受中见有耳、鼻、舌、身、意触为缘所生诸受；无地界中见有地界，无水、火、风、空、识界中见有水、火、风、空、识界；无因缘中见有因缘，无等无间缘、所缘缘、增上缘中见有等无间缘、所缘缘、增上缘；无从诸缘所生诸法中见有从缘所生诸法；无无明中见有无明，无行、识、名色、六处、触、受、爱、取、有、生、老死愁叹苦忧恼中见有行乃至老死愁叹苦忧恼；无有漏法中见有有漏法，无无漏法中见有无漏法；无有为法中见有有为法，无无为法中见有无为法。’

“又作是言：‘汝等当知，蕴、界、处等一切法性，皆从众缘和合建立，颠倒所起诸业异熟之所摄受。汝等何为于是虚妄无实事法起实事想？’

“是时菩萨摩诃萨修行般若波罗蜜多方便善巧，若诸有情有悭贪者，方便拔济令离悭贪；是诸有情离悭贪已，教修布施波罗蜜多；是诸有情由布施故，得大财位富贵自在。复从是处方便拔济教修净戒波罗蜜多，是诸有情由净戒故，得生善趣尊贵自在。复从是处方便拔济教修安忍波罗蜜多，是诸有情由安忍故，速能获得无生法忍。复从是处方便拔济教修精进波罗蜜多，是诸有情由精进故，乃至无上正等菩提，于诸善法不复退转。复从是处方便拔济教修静虑波罗蜜多，是诸有情由静虑故得生梵世，于初静虑安住自在；从初静虑方便拔济，复令安住第二静虑；从第二静虑方便拔济，复令安住第三静虑；从第三静虑方便拔济，复令安住第四静虑；从第四静虑方便拔济，复令安住空无边处定；从空无边处定方便拔济，复令安住识无边处定；从识无边处定方便拔济，复令安住无所有处定；从无所有处定方便拔济，复令安住非想非非想处定。复从是处方便拔济，令住三乘，或令住四念住、四正断、四神足、五根、五力、七等觉支、八圣道支，或令住空、无相、无愿解脱门，或令住八解脱、八胜处、九次第定、十遍处，或令住陀罗尼门、三摩地门，或令住苦、集、灭、道圣谛，或令住布施、净戒、安忍、精进、静虑、般若波罗蜜多，或令住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，或令住真如、法界、法性、不虚妄性、不变异性、平等性、离生性、法定、法住、实际、虚空界、不思议界，或令住极喜地、离垢地、发光地、焰慧地、极难胜地、现前地、远行地、不动地、善慧地、法云地，或令住五眼、六神通，或令住佛十力、四无所畏、四无碍解、大慈、大悲、大喜、大舍、十八佛不共法，或令住无忘失法、恒住舍性，或令住一切智、道相智、一切相智。

“是菩萨摩诃萨修行般若波罗蜜多方便善巧，若诸有情耽著有为布施及果，以诸方便安慰拔济令住无余般涅槃界；若诸有情耽著有为净戒及果，以诸方便安慰济拔令住无余般涅槃界；若诸有情耽著有为安忍及果，以诸方便安慰济拔令住无余般涅槃界；若诸有情耽著有为精进及果，以诸方便安慰济拔令住无余般涅槃界；若诸有情耽著有为静虑及果，以诸方便安慰济拔令住无余般涅槃界；若诸有情耽著有为般若及果，以诸方便安慰济拔令住无余般涅槃界；若诸有情耽著有为四念住、四正断、四神足、五根、五力、七等觉支、八圣道支，以诸方便安慰济拔令住无余般涅槃界；若诸有情耽著有为空、无相、无愿解脱门，以诸方便安慰济拔令住无余般涅槃界；若诸有情耽著有为八解脱、八胜处、九次第定、十遍处，以诸方便安慰济拔令住无余般涅槃界；若诸有情耽著有为陀罗尼门、三摩地门，以诸方便安慰济拔令住无余般涅槃界；若诸有情耽著有为四圣谛空等观，以诸方便安慰济拔令住无余般涅槃界；若诸有情耽著有为四静虑、四无量、四无色定，以诸方便安慰济拔令住无余般涅槃界；若诸有情耽著有为菩萨十地，以诸方便安慰济拔令住无余般涅槃界；若诸有情耽著有为五眼、六神通，以诸方便安慰济拔令住无余般涅槃界；若诸有情耽著有为佛十力、四无所畏、四无碍解、大慈、大悲、大喜、大舍、十八佛不共法，以诸方便安慰济拔令住无余般涅槃界；若诸有情耽著有为无忘失法、恒住舍性，以诸方便安慰济拔令住无余般涅槃界；若诸有情耽著有为一切智、道相智、一切相智，以诸方便安慰济拔令住无余般涅槃界。

“是菩萨摩诃萨修行般若波罗蜜多方便善巧，成就无色、无见、无对真无漏法安住其中。若诸有情应得预流果者，方便济拔令住预流果；若诸有情应得一来果者，方便济拔令住一来果；若诸有情应得不还果者，方便济拔令住不还果；若诸有情应得阿罗汉果者，方便济拔令住阿罗汉果；若诸有情应得独觉菩提者，方便济拔令住独觉菩提；若诸有情应得无上正等菩提者，方便济拔为说种种大菩提道，示现劝导赞励庆喜，令住无上正等菩提。

“如是，善现，诸菩萨摩诃萨行深般若波罗蜜多，观察毕竟、无际二空，安住毕竟、无际二空，虽知诸法如梦、如响、如像、如光影、如阳焰、如幻事、如寻香城、如变化事都非实有，皆以无性而为自性，自相皆空而能安立是善、是非善，是有漏、是无漏，是世间、是出世间，是有为、是无为，是预流果、是能证预流果，是一来果、是能证一来果，是不还果、是能证不还果，是阿罗汉果、是能证阿罗汉果，是独觉菩提、是能证独觉菩提，是诸佛无上正等菩提、是能证诸佛无上正等菩提，皆无杂乱。”

尔时，具寿善现白佛言：“世尊，诸菩萨摩诃萨甚奇希有，行深般若波罗蜜多，观察毕竟、无际二空，安住毕竟、无际二空，虽知诸法如梦、如响、如像、如光影、如阳焰、如幻事、如寻香城、如变化事都非实有，皆以无性而为自性，自相皆空而能安立是善、是非善，是有漏、是无漏，是世间、是出世间，是有为、是无为等皆无杂乱。”

佛言：“善现，如是，如是，如汝所说，诸菩萨摩诃萨甚奇希有！行深般若波罗蜜多，虽知诸法皆是毕竟、无际空性，而能安立善、非善等不相杂乱。

“善现，汝等若知诸菩萨摩诃萨行深般若波罗蜜多时，所有甚奇希有之法，声闻、独觉皆所非有，不能测量。汝等一切声闻、独觉，于诸菩萨摩诃萨辩尚不能报，况余有情而能酬对？”

## 大般若波罗蜜多经卷第三百八十

### 初分诸功德相品第六十八之二

时，具寿善现白佛言：“世尊，何等名为菩萨摩诃萨行深般若波罗蜜多时，所有甚奇希有之法，声闻、独觉皆所非有？”

佛告善现：“谛听！谛听！善思念之！吾当为汝分别解说菩萨摩诃萨行深般若波罗蜜多时，所有甚奇希有之法。

“善现，菩萨摩诃萨行深般若波罗蜜多时，住异熟生布施、净戒、安忍、精进、静虑、般若波罗蜜多、五妙神通、三十七种菩提分法、陀罗尼门、三摩地门、四静虑、四无量、四无色定、四无碍解、八解脱、八胜处、九次第定、十遍处、空、无相、无愿三摩地等无量功德往十方界，若诸有情应以布施而摄益者，则以布施而摄益之；应以净戒而摄益者，则以净戒而摄益之；应以安忍而摄益者，则以安忍而摄益之；应以精进而摄益者，则以精进而摄益之；应以静虑而摄益者，则以静虑而摄益之；应以般若而摄益者，则以般若而摄益之；应以初静虑而摄益者，则以初静虑而摄益之；应以第二、第三、第四静虑而摄益者，则以第二、第三、第四静虑而摄益之；应以空无边处定而摄益者，则以空无边处定而摄益之；应以识无边处、无所有处、非想非非想处定而摄益者，则以识无边处、无所有处、非想非非想处定而摄益之；应以慈无量而摄益者，则以慈无量而摄益之；应以悲、喜、舍无量而摄益者，则以悲、喜、舍无量而摄益之；应以四念住而摄益者，则以四念住而摄益之；应以四正断、四神足、五根、五力、七等觉支、八圣道支而摄益者，则以四正断乃至八圣道支而摄益之；应以空三摩地而摄益者，则以空三摩地而摄益之；应以无相、无愿三摩地而摄益者，则以无相、无愿三摩地而摄益之；应以诸余种种善法而摄益者，则以诸余种种善法而摄益之。”

具寿善现白佛言：“世尊，云何菩萨摩诃萨行深般若波罗蜜多时，住异熟生布施、净戒、安忍、精进、静虑、般若波罗蜜多、五妙神通、三十七种菩提分法、陀罗尼门、三摩地门、四静虑、四无量、四无色定、四无碍解、八解脱、八胜处、九次第定、十遍处、空、无相、无愿三摩地等无量功德，以布施等摄益有情？”

佛言：“善现，菩萨摩诃萨行深般若波罗蜜多时，施诸有情所须之物：须食与食，须饮与饮，须衣服与衣服，须车乘与车乘，须香华与香华，须幢幡盖与幢幡盖，须坐卧具与坐卧具，须璎珞等诸庄严具与璎珞等诸庄严具，须舍宅与舍宅，须灯明与灯明，须伎乐与伎乐，须医药与医药，随诸所须种种资具，悉皆施与令无匮乏。如施如来、应、正等觉诸供养具，施诸独觉亦复如是；如施独觉诸供养具，施阿罗汉亦复如是；如施阿罗汉诸供养具，施诸不还亦复如是；如施不还诸供养具，施诸一来亦复如是；如施一来诸供养具，施诸预流亦复如是；如施预流诸供养具，施诸正至正行亦复如是；如施正至正行诸供养具，施持戒者亦复如是；如施持戒者诸供养具，施犯戒者亦复如是；如施犯戒者诸供养具，施诸外道亦复如是；如施外道诸供养具，施余人趣亦复如是；如施人趣诸供养具，施诸非人亦复如是；如施非人诸供养具，施诸傍生亦复如是。于诸有情其心平等，无差别想而行布施。上从诸佛，下至傍生，平等平等，无所分别。何以故？诸菩萨摩诃萨了达诸法及诸有情自相皆空，都无差别，故无异想、无所分别而行布施。是菩萨摩诃萨由无异想、无所分别行布施故，当得无异、无分别果，谓得圆满一切相智及余无量诸佛功德。

“善现，若菩萨摩诃萨见乞丐者，便起是心：‘若是如来、应、正等觉是福田故，我应施与供养恭敬。若傍生等非福田故，不应施与所须资具。’是菩萨摩诃萨起如是心，非菩萨法。所以者何？善现，诸菩萨摩诃萨发菩提心，求趣无上正等菩提，要净自心，福田方净。见诸乞者，不应念言：‘如是有情，我应布施为作饶益。如是有情，我不应施不作饶益。’违本所发菩提心故，谓诸菩萨发菩提心：‘我为有情当作依怙、洲渚、舍宅、救护之处。’见诸乞者，应作念言：‘今此有情贫穷孤露，我当以施而摄益之。彼由此缘，亦能转施，少欲喜足，离断生命，离不与取，离欲邪行，离虚诳语，离离间语，离粗恶语，离杂秽语，亦离贪欲、瞋恚、邪见。由此因缘，生刹帝利大族、或婆罗门大族、或长者大族、或居士大族、或余随一富贵处生，丰饶财宝修诸善业。或由此施摄益因缘，渐依三乘而得度脱，谓令趣入声闻、独觉及无上乘三无余依般涅槃界。’

“复次，善现，若菩萨摩诃萨有余怨敌或诸有情来至其所，为损害故、或匮乏故，有所求索。是菩萨摩诃萨终不发起分别异心：‘此应施与，此不应施。’但常发起平等之心，随所求索悉皆施与。所以者何？是菩萨摩诃萨普为利乐诸有情故，求趣无上正等菩提。若当发起分别异心：‘此应施与，此不应施。’便为如来、应、正等觉及诸菩萨、独觉、声闻、世间天、人、阿素洛等共所呵责：‘谁要请汝发菩提心？誓普利乐诸有情类，无归依者为作归依，无救护者为作救护，无室宅者为作室宅，无洲渚者为作洲渚，而今简别有施、不施！’

“复次，善现，若菩萨摩诃萨行深般若波罗蜜多时，有人非人来至其所，求索身分、手足、支节。是菩萨摩诃萨不起二心为施、不施，唯作是念：‘随所求索，皆当施之。’何以故？是菩萨摩诃萨恒作是念：‘我为利乐诸有情故而受此身！诸有来求，定当施与，不应不施。’故见乞者，便起是心：‘吾今此身，本为他受。彼不来取，尚应自送，况来求索而当不与？’作是念已，欢喜踊跃，自解支节而授与之，复自庆言：‘今获大利。’善现，菩萨摩诃萨行深般若波罗蜜多应如是学。

“复次，善现，若菩萨摩诃萨见有乞者，便作是念：‘今于此中谁施？谁受？所施何物？由何而施？为何而施？云何而施？诸法自性皆不可得。所以者何？如是诸法皆毕竟空，非空法中有与有夺。’善现，菩萨摩诃萨行深般若波罗蜜多时，应如是学诸法皆空，谓或由内空故空，或由外空故空，或由内外空故空，或由空空故空，或由大空故空，或由胜义空故空，或由有为空故空，或由无为空故空，或由毕竟空故空，或由无际空故空，或由散空故空，或由无变异空故空，或由本性空故空，或由自相空故空，或由共相空故空，或由一切法空故空，或由不可得空故空，或由无性空故空，或由自性空故空，或由无性自性空故空。是菩萨摩诃萨住此空中，而行布施恒时无间，圆满布施波罗蜜多；由布施波罗蜜多得圆满故，为他割截内外物时，其心都无瞋恨分别，但作是念：‘有情及法，一切皆空，谁割截我？谁受割截？谁复观空？’

“复次，善现，我以佛眼遍观十方无量殑伽沙等世界，诸菩萨摩诃萨为欲利乐诸有情类，以故思愿入大地狱，入已发起三种示导。何等为三？一者、神变示导，二者、记说示导，三者、教诫示导。是菩萨摩诃萨以神变示导，灭除地狱汤、火、刀等种种苦具；以记说示导，记彼有情心之所念而为说法；以教诫示导，于彼发起大慈、大悲、大喜、大舍而为说法。令彼地狱诸有情类，于菩萨所生净信心，由此因缘从地狱出，得生天上或生人中，渐依三乘作苦边际。

“复次，善现，我以佛眼遍观十方无量殑伽沙等世界，诸菩萨摩诃萨承事供养诸佛世尊。是菩萨摩诃萨承事供养佛世尊时，深心欢喜非不欢喜，深心爱乐非不爱乐，深心恭敬非不恭敬。是菩萨摩诃萨于诸如来、应、正等觉所说正法，恭敬听闻、受持读诵，乃至无上正等菩提终不忘失；随所闻法，能为有情无倒解说，令获殊胜利益安乐，乃至无上正等菩提常无懈废。

“复次，善现，我以佛眼遍观十方无量殑伽沙等世界，诸菩萨摩诃萨为欲饶益傍生趣中诸有情故自舍身命。是菩萨摩诃萨见诸傍生，饥火所逼欲相残害，起慈愍心，自割身分断诸支节，散掷十方恣令食啖。诸傍生类得此菩萨身肉食者，皆于菩萨深起爱敬惭愧之心；由此因缘脱傍生趣，得生天上或生人中，值遇如来、应、正等觉，闻说正法如理修行，渐依三乘而得度脱，谓随证入声闻、独觉及无上乘三无余依般涅槃界。如是，善现，诸菩萨摩诃萨能为世间作难作事多所饶益，谓为利乐诸有情故，自发无上正等觉心亦令他发，厌离生死求菩提心；自行种种如实正行亦令他行，渐入三乘般涅槃界。

“复次，善现，我以佛眼遍观十方无量殑伽沙等世界，诸菩萨摩诃萨为欲饶益饿鬼界中诸有情类，以故思愿往彼界中，方便息除饥渴等苦。彼诸饿鬼众苦既息，于此菩萨深起爱敬惭愧之心，乘此善根脱饿鬼趣，得生天上或生人中，常遇如来、应、正等觉，恭敬供养闻正法音，渐次修行三乘正行，乃至得入三无余依般涅槃界。如是，善现，诸菩萨摩诃萨于有情类安住大悲，发起无边方便善巧，拔济令入三乘涅槃毕竟安乐。

“复次，善现，我以佛眼遍观十方无量殑伽沙等世界，诸菩萨摩诃萨或为四大王众天宣说正法，或为三十三天宣说正法，或为夜摩天宣说正法，或为睹史多天宣说正法，或为乐变化天宣说正法，或为他化自在天宣说正法。是诸天众于菩萨所闻正法已，渐依三乘勤修正行，随应趣入三无余依般涅槃界。善现，彼天众中有诸天子，耽著天上五妙欲乐，及所居止众宝宫殿。是菩萨摩诃萨示现火起，烧其宫殿令生厌怖，因为说法作是言：‘诸天子，应审观察，诸行无常、苦、空、非我，不可保信。谁有智者，于斯乐著？’时，诸天子闻此法音，皆于五欲深生厌离，自观身命虚伪无常，犹如芭蕉、电光、阳焰，观诸宫殿譬如牢狱；作是观已，渐依三乘，勤修正行而取灭度。

“复次，善现，我以无障清净佛眼，遍观十方无量殑伽沙等世界，诸菩萨摩诃萨见诸梵天著诸见趣，方便化导令其远离，告言：‘天仙，汝等云何于空、无相、虚妄、不实一切法中，发起如是诸恶见趣？当疾舍之，信受正法，令汝获得无上甘露！’如是，善现，诸菩萨摩诃萨安住大悲，为诸有情宣说正法。善现，是为菩萨摩诃萨所有甚奇希有之法。

“复次，善现，我以佛眼遍观十方无量殑伽沙等世界，诸菩萨摩诃萨以四摄事摄诸有情。何等为四？一者、布施，二者、爱语，三者、利行，四者、同事。

“善现，云何菩萨摩诃萨能以布施摄诸有情？善现，菩萨摩诃萨以二种施摄诸有情。何等为二？一者、财施，二者、法施。

“善现，云何菩萨摩诃萨能以财施摄诸有情？善现，菩萨摩诃萨行深般若波罗蜜多时，能以种种金、银、真珠、末尼、珊瑚、吠琉璃宝、颇胝迦宝、珂贝、璧玉、帝青、大青石、藏杵、藏红、莲宝等生色可染施诸有情，或以种种衣服、饮食、殿阁、楼台、房舍、卧具、车乘、香华、灯明、伎乐、宝幢、幡盖及璎珞等施诸有情，或以妻妾、男女、僮仆及侍卫者施诸有情，或以象、马、牛、羊、驴等诸傍生类施诸有情，或以种种财物、库藏、城邑、聚落及王位等施诸有情，或以身分、手足、支节、头目、髓脑施诸有情。是菩萨摩诃萨以种种物置四衢道，升高台上唱如是言：‘一切有情有所须者，恣意来取，勿生疑难！如取己物，莫作异想！’

“是菩萨摩诃萨施诸有情所须物已，复劝归依佛、法、僧宝，或劝受持近事五戒，或劝受持近住八戒，或劝受持十善业道；或劝修行初静虑，或劝修行第二、第三、第四静虑；或劝修行慈无量，或劝修行悲、喜、舍无量；或劝修行空无边处定，或劝修行识无边处、无所有处、非想非非想处定；或劝修行佛随念，或劝修行法随念、僧随念、戒随念、舍随念、天随念；或劝修行不净观，或劝修行持息念；或劝修行无常想，或劝修行无常苦想、苦无我想、不净想、厌食想、一切世间不可乐想、死想、断想、离想、灭想；或劝修行四念住，或劝修行四正断、四神足、五根、五力、七等觉支、八圣道支；或劝修行空三摩地，或劝修行无相、无愿三摩地；或劝修行空解脱门，或劝修行无相、无愿解脱门；或劝修行八解脱，或劝修行八胜处、九次第定、十遍处；或劝修行布施波罗蜜多，或劝修行净戒、安忍、精进、静虑、般若、方便善巧、愿、力、智波罗蜜多；或劝安住苦圣谛，或劝安住集、灭、道圣谛；或劝安住内空，或劝安住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；或劝安住真如，或劝安住法界、法性、不虚妄性、不变异性、平等性、离生性、法定、法住、实际、虚空界、不思议界；或劝修行一切陀罗尼门，或劝修行一切三摩地门；或劝修行极喜地，或劝修行离垢地、发光地、焰慧地、极难胜地、现前地、远行地、不动地、善慧地、法云地；或劝修行五眼，或劝修行六神通；或劝修行如来十力，或劝修行四无所畏、四无碍解、十八佛不共法；或劝修行大慈，或劝修行大悲、大喜、大舍；或劝修行无忘失法，或劝修行恒住舍性；或劝修行一切智，或劝修行道相智、一切相智；或劝修行三十二大士相，或劝修行八十随好；或劝修行预流果，或劝修行一来、不还、阿罗汉果、独觉菩提；或劝修行一切菩萨摩诃萨行，或劝修行诸佛无上正等菩提。

“如是，善现，诸菩萨摩诃萨行深般若波罗蜜多方便善巧，于诸有情行财施已，复善安立诸有情类，令住无上安隐法中，乃至令得一切智智。善现，是为菩萨摩诃萨行深般若波罗蜜多所有甚奇希有之法。

“善现，云何菩萨摩诃萨行深般若波罗蜜多时，能以法施摄诸有情？善现，菩萨摩诃萨法施有二种。何等为二？一者、世间法施，二者、出世法施。

“善现，云何名为菩萨摩诃萨世间法施？善现，菩萨摩诃萨行深般若波罗蜜多时，为诸有情宣说开示、分别显了世间诸法，谓不净观、若持息念、若四静虑、若四梵住、若四无色定、若余世间共异生法，如是名为世间法施。善现，是菩萨摩诃萨行世间法施已，种种方便化导有情，令其远离世间诸法；种种方便化导有情，令住圣法及圣法果。

“善现，云何圣法及圣法果？善现，圣法者，谓四念住、四正断、四神足、五根、五力、七等觉支、八圣道支、空、无相、无愿解脱门、布施、净戒、安忍、精进、静虑、般若波罗蜜多、八解脱、九次第定、陀罗尼门、三摩地门、菩萨十地、五眼、六神通、如来十力、四无所畏、四无碍解、大慈、大悲、大喜、大舍、十八佛不共法、无忘失法、恒住舍性、一切智、道相智、一切相智等诸无漏法。善现，圣法果者，谓预流果、一来果、不还果、阿罗汉果、独觉菩提、诸佛无上正等菩提。

“复次，善现，菩萨摩诃萨圣法者，谓预流果智、一来果智、不还果智、阿罗汉果智、独觉菩提智、诸佛无上正等菩提智、四念住智、四正断、四神足、五根、五力、七等觉支、八圣道支智、空解脱门智、无相、无愿解脱门智、四静虑智、四无量、四无色定智、八解脱智、八胜处、九次第定、十遍处智、布施波罗蜜多智、净戒、安忍、精进、静虑、般若波罗蜜多智、一切陀罗尼门智、一切三摩地门智、苦圣谛智、集、灭、道圣谛智、内空智、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空智、真如智、法界、法性、不虚妄性、不变异性、平等性、离生性、法定、法住、实际、虚空界、不思议界智、菩萨十地智、五眼、六神通智、如来十力智、四无所畏、四无碍解、大慈、大悲、大喜、大舍、十八佛不共法智、无忘失法智、恒住舍性智、一切智智、道相智、一切相智智，及余一切世间出世间法智、有漏无漏法智、有为无为法智，是名圣法。圣法果者，谓永断一切烦恼习气相续，是名圣法果。”

时，具寿善现白佛言：“世尊，菩萨摩诃萨亦能得一切相智耶？”

佛言：“善现，如是，如是，菩萨摩诃萨亦能得一切相智。”

善现白佛言：“世尊，若菩萨摩诃萨亦能得一切相智者，与诸如来、应、正等觉有何差别？”

佛言：“善现，菩萨摩诃萨名为随得一切相智，一切如来、应、正等觉名为已得一切相智。所以者何？非诸菩萨摩诃萨心与诸如来、应、正等觉条然有异，谓诸菩萨摩诃萨众，与诸如来、应、正等觉，俱住诸法无差别性。于诸法相求正遍知，说为菩萨摩诃萨众；若至究竟，即名如来、应、正等觉。于一切法自相、共相，照了无暗，清净具足，住因位时，名为菩萨摩诃萨众；若至果位，即名如来、应、正等觉。是故菩萨摩诃萨与诸如来、应、正等觉，虽俱名得一切相智，而有差别。

“善现，是名菩萨摩诃萨世间法施。诸菩萨摩诃萨因依如是世间法施，复能修行出世法施，谓诸菩萨摩诃萨行深般若波罗蜜多方便善巧，先教有情世间善法，后令远离世间善法，安住出世无漏圣法，乃至令得一切智智。

“善现，何等名为出世圣法，诸菩萨摩诃萨为诸有情宣说开示、分别显了，说名法施？善现，一切不共异生善法，若正修习，令诸有情超出世间安隐而住，故名出世，谓四念住、四正断、四神足、五根、五力、七等觉支、八圣道支、三解脱门、八解脱、九次第定、四圣谛智、波罗蜜多、诸空等智、菩萨十地、五眼、六神通、如来十力、四无所畏、四无碍解、十八佛不共法、大慈、大悲、大喜、大舍、三十二大士相、八十随好、一切陀罗尼门、一切三摩地门，诸如是等无漏善法，一切皆名出世圣法。

“善现，云何名四念住？善现，谓于内身住循身观，于外身住循身观，于内外身住循身观，具足正勤、正知、正念，除世贪爱，住身集观，住身灭观；由彼于身住循身观，住身集观，住身灭观，无所依止，于诸世间无所执受，是为第一。于内受住循受观，于外受住循受观，于内外受住循受观，具足正勤、正知、正念，除世贪爱，住受集观，住受灭观；由彼于受住循受观，住受集观，住受灭观，无所依止，于诸世间无所执受，是为第二。于内心住循心观，于外心住循心观，于内外心住循心观，具足正勤、正知、正念，除世贪爱，住心集观，住心灭观；由彼于心住循心观，住心集观，住心灭观，无所依止，于诸世间无所执受，是为第三。于内法住循法观，于外法住循法观，于内外法住循法观，具足正勤、正知、正念，除世贪爱，住法集观，住法灭观；由彼于法住循法观，住法集观，住法灭观，无所依止，于诸世间无所执受，是为第四。善现，是名四念住。

“善现，云何名四正断？善现，为令未生恶不善法不生故，起欲发勤精进策心持心，是为第一；为令已生恶不善法断故，起欲发勤精进策心持心，是为第二；为令未生善法生故，起欲发勤精进策心持心，是为第三；为令已生善法坚住不忘，修满倍增广大智作证故，起欲发勤精进策心持心，是为第四。善现，是名四正断。

“善现，云何名四神足？善现，欲三摩地断行成就修习神足，依止厌、依止离、依止灭、回向于舍，是为第一；勤三摩地断行成就修习神足，依止厌、依止离、依止灭、回向于舍，是为第二；心三摩地断行成就修习神足，依止厌、依止离、依止灭、回向于舍，是为第三；观三摩地断行成就修习神足，依止厌、依止离、依止灭、回向于舍，是为第四。善现，是名四神足。

“善现，云何名五根？善现，信根、精进根、念根、定根、慧根。善现，是名五根。

“善现，云何名五力？善现，信力、精进力、念力、定力、慧力。善现，是名五力。

“善现，云何名七等觉支？善现，念等觉支、择法等觉支、精进等觉支、喜等觉支、轻安等觉支、定等觉支、舍等觉支。善现，是名七等觉支。

“善现，云何名八圣道支？善现，正见、正思惟、正语、正业、正命、正精进、正念、正定。善现，是名八圣道支。

“善现，云何名三解脱门？善现，空解脱门、无相解脱门、无愿解脱门。善现，是名三解脱门。

“善现，云何名空解脱门？善现，若空行相、无我行相、虚伪行相、无自性行相，心一境性。善现，是名空解脱门。

“善现，云何名无相解脱门？善现，若灭行相、寂静行相、远离行相，心一境性。善现，是名无相解脱门。

“善现，云何名无愿解脱门？善现，若苦行相、无常行相、颠倒行相，心一境性。善现，是名无愿解脱门。

“善现，云何名八解脱？善现，有色观诸色，是为第一解脱；内无色想观外诸色，是为第二解脱；净胜解身作证，是为第三解脱；超一切色想，灭有对想，不思惟种种想，入无边空，空无边处定具足住，是为第四解脱；超一切空无边处，入无边识，识无边处定具足住，是为第五解脱；超一切识无边处，入无少所有，无所有处定具足住，是为第六解脱；超一切无所有处，入非想非非想处定具足住，是为第七解脱；超一切非想非非想处，入想受灭定具足住，是为第八解脱。善现，是名八解脱。

“善现，云何名为九次第定？善现，谓有一类，离欲恶不善法，有寻有伺，离生喜乐，初静虑具足住，是为第一；复有一类，寻伺寂静，内等净，心一趣性，无寻无伺，定生喜乐，第二静虑具足住，是为第二；复有一类，离喜住舍，正念正知，身受乐，唯诸圣者，能说应舍，具念乐住，第三静虑具足住，是为第三；复有一类，断乐断苦，先喜忧没，不苦不乐，舍念清净，第四静虑具足住，是为第四；复有一类，超一切色想，灭有对想，不思惟种种想，入无边空，空无边处定具足住，是为第五；复有一类，超一切空无边处，入无边识，识无边处定具足住，是为第六；复有一类，超一切识无边处，入无少所有无所有处定具足住，是为第七；复有一类，超一切无所有处，入非想非非想处定具足住，是为第八；复有一类，超一切非想非非想处，入想受灭定具足住，是为第九。善现，是名九次第定。

“善现，云何名为四圣谛智？善现，苦智、集智、灭智、道智。善现，是名四圣谛智。

“善现，云何名为波罗蜜多？善现，布施、净戒、安忍、精进、静虑、般若、方便善巧、妙愿、力、智波罗蜜多。善现，是名波罗蜜多。

“善现，云何名为诸空等智？善现，内空智、外空智、内外空智、空空智、大空智、胜义空智、有为空智、无为空智、毕竟空智、无际空智、散空智、无变异空智、本性空智、自相空智、共相空智、一切法空智、不可得空智、无性空智、自性空智、无性自性空智，若真如智、法界智、法性智、不虚妄性智、不变异性智、平等性智、离生性智、法定智、法住智、实际智、虚空界智、不思议界智。善现，是名诸空等智。

“善现，云何名为菩萨十地？善现，极喜地、离垢地、发光地、焰慧地、极难胜地、现前地、远行地、不动地、善慧地、法云地。善现，是名菩萨十地。

“善现，云何名五眼？善现，肉眼、天眼、圣慧眼、法眼、佛眼。善现，是名五眼。

“善现，云何名六神通？善现，神境智证通、天眼智证通、天耳智证通、他心智证通、宿住随念智证通、漏尽智证通。善现，是名六神通。

“善现，云何名为如来十力？善现，一切如来、应、正等觉，是处如实知是处，非处如实知非处，是为第一。一切如来、应、正等觉，于诸有情过去、未来、现在诸业及诸法受处因异熟皆如实知，是为第二。一切如来、应、正等觉，于诸世间非一界种种界皆如实知，是为第三。一切如来、应、正等觉，于诸世间非一胜解种种胜解皆如实知，是为第四。一切如来、应、正等觉，于诸有情补特伽罗诸根胜劣皆如实知，是为第五。一切如来、应、正等觉，于一切遍趣行皆如实知，是为第六。一切如来、应、正等觉，于诸根、力、觉支、道支、静虑、解脱、等持、等至、杂染、清净皆如实知，是为第七。一切如来、应、正等觉，以净天眼超过于人，见诸有情死时生时诸善恶事，如是有情因身、语、意三种恶行、因诸邪见、因谤贤圣堕诸恶趣，如是有情因身、语、意三种妙行、因诸正见、因赞贤圣升诸善趣生诸天中；复以天眼清净过人，见诸有情死时生时好色恶色，从此复生善趣恶趣，于诸有情随业势力生善恶趣皆如实知，是为第八。一切如来、应、正等觉，于诸有情过去无量诸宿住事，或一生、或百生、或千生、或百千生、或一俱胝生、或百俱胝生、或千俱胝生、或百千俱胝那庾多生、或一劫、或百劫、或千劫、或百千劫、或一俱胝劫、或百俱胝劫、或百千俱胝劫、或百千俱胝那庾多劫，乃至前际所有诸行诸说诸相皆如实知，是为第九。一切如来、应、正等觉，于诸漏尽无漏心解脱、无漏慧解脱皆如实知，于自漏尽真解脱法，自证通慧具足而住，如实觉受：‘我生已尽，梵行已立，所作已办，不受后有。’是为第十。善现，是名如来十力。