## 大般若波罗蜜多经卷第三百六十一

### 初分多问不二品第六十一之十一

佛言：“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于色不起作诸行若有若无故学，应于受、想、行、识亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于眼处不起作诸行若有若无故学，应于耳、鼻、舌、身、意处亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于色处不起作诸行若有若无故学，应于声、香、味、触、法处亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于眼界不起作诸行若有若无故学，应于耳、鼻、舌、身、意界亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于色界不起作诸行若有若无故学，应于声、香、味、触、法界亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于眼识界不起作诸行若有若无故学，应于耳、鼻、舌、身、意识界亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于眼触不起作诸行若有若无故学，应于耳、鼻、舌、身、意触亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于眼触为缘所生诸受不起作诸行若有若无故学，应于耳、鼻、舌、身、意触为缘所生诸受亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于地界不起作诸行若有若无故学，应于水、火、风、空、识界亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于无明不起作诸行若有若无故学，应于行、识、名色、六处、触、受、爱、取、有、生、老死愁叹苦忧恼亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于布施波罗蜜多不起作诸行若有若无故学，应于净戒、安忍、精进、静虑、般若波罗蜜多亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于内空不起作诸行若有若无故学，应于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于真如不起作诸行若有若无故学，应于法界、法性、不虚妄性、不变异性、平等性、离生性、法定、法住、实际、虚空界、不思议界亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于苦圣谛不起作诸行若有若无故学，应于集、灭、道圣谛亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于四念住不起作诸行若有若无故学，应于四正断、四神足、五根、五力、七等觉支、八圣道支亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于四静虑不起作诸行若有若无故学，应于四无量、四无色定亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于八解脱不起作诸行若有若无故学，应于八胜处、九次第定、十遍处亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于一切三摩地门不起作诸行若有若无故学，应于一切陀罗尼门亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于空解脱门不起作诸行若有若无故学，应于无相、无愿解脱门亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于五眼不起作诸行若有若无故学，应于六神通亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于佛十力不起作诸行若有若无故学，应于四无所畏、四无碍解、大慈、大悲、大喜、大舍、十八佛不共法亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于无忘失法不起作诸行若有若无故学，应于恒住舍性亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于一切智不起作诸行若有若无故学，应于道相智、一切相智亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于预流果不起作诸行若有若无故学，应于一来、不还、阿罗汉果亦不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于独觉菩提不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于一切菩萨摩诃萨行不起作诸行若有若无故学。

“善现，菩萨摩诃萨行般若波罗蜜多时，应观诸法自相皆空故学。如是，善现，菩萨摩诃萨行般若波罗蜜多时，应于诸佛无上正等菩提不起作诸行若有若无故学。”

具寿善现白佛言：“世尊，云何菩萨摩诃萨行般若波罗蜜多时，应观诸法自相皆空故学？”

佛言：“善现，菩萨摩诃萨行般若波罗蜜多时，应观色色相空故学，应观受、想、行、识受、想、行、识相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观眼处眼处相空故学，应观耳、鼻、舌、身、意处耳、鼻、舌、身、意处相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观色处色处相空故学，应观声、香、味、触、法处声、香、味、触、法处相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观眼界眼界相空故学，应观耳、鼻、舌、身、意界耳、鼻、舌、身、意界相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观色界色界相空故学，应观声、香、味、触、法界声、香、味、触、法界相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观眼识界眼识界相空故学，应观耳、鼻、舌、身、意识界耳、鼻、舌、身、意识界相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观眼触眼触相空故学，应观耳、鼻、舌、身、意触耳、鼻、舌、身、意触相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观眼触为缘所生诸受眼触为缘所生诸受相空故学，应观耳、鼻、舌、身、意触为缘所生诸受耳、鼻、舌、身、意触为缘所生诸受相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观地界地界相空故学，应观水、火、风、空、识界水、火、风、空、识界相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观无明无明相空故学，应观行、识、名色、六处、触、受、爱、取、有、生、老死愁叹苦忧恼行乃至老死愁叹苦忧恼相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观布施波罗蜜多布施波罗蜜多相空故学，应观净戒、安忍、精进、静虑、般若波罗蜜多净戒乃至般若波罗蜜多相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观内空内空相空故学，应观外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空外空乃至无性自性空相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观真如真如相空故学，应观法界、法性、不虚妄性、不变异性、平等性、离生性、法定、法住、实际、虚空界、不思议界法界乃至不思议界相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观苦圣谛苦圣谛相空故学，应观集、灭、道圣谛集、灭、道圣谛相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观四念住四念住相空故学，应观四正断、四神足、五根、五力、七等觉支、八圣道支四正断乃至八圣道支相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观四静虑四静虑相空故学，应观四无量、四无色定四无量、四无色定相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观八解脱八解脱相空故学，应观八胜处、九次第定、十遍处八胜处、九次第定、十遍处相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观一切三摩地门一切三摩地门相空故学，应观一切陀罗尼门一切陀罗尼门相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观空解脱门空解脱门相空故学，应观无相、无愿解脱门无相、无愿解脱门相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观五眼五眼相空故学，应观六神通六神通相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观佛十力佛十力相空故学，应观四无所畏、四无碍解、大慈、大悲、大喜、大舍、十八佛不共法四无所畏乃至十八佛不共法相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观无忘失法无忘失法相空故学，应观恒住舍性恒住舍性相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观一切智一切智相空故学，应观道相智、一切相智道相智、一切相智相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观预流果预流果相空故学，应观一来、不还、阿罗汉果一来、不还、阿罗汉果相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观独觉菩提独觉菩提相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观一切菩萨摩诃萨行一切菩萨摩诃萨行相空故学。如是，善现，菩萨摩诃萨行般若波罗蜜多时，应观诸法自相皆空故学。

“善现，菩萨摩诃萨行般若波罗蜜多时，应观诸佛无上正等菩提诸佛无上正等菩提相空故学。如是，善现，菩萨摩诃萨行般若波罗蜜多时，应观诸法自相皆空故学。”

具寿善现白佛言：“世尊，若色色相空，受、想、行、识受、想、行、识相空，云何菩萨摩诃萨当行般若波罗蜜多？

“世尊，若眼处眼处相空，耳、鼻、舌、身、意处耳、鼻、舌、身、意处相空，云何菩萨摩诃萨当行般若波罗蜜多？

“世尊，若色处色处相空，声、香、味、触、法处声、香、味、触、法处相空，云何菩萨摩诃萨当行般若波罗蜜多？

“世尊，若眼界眼界相空，耳、鼻、舌、身、意界耳、鼻、舌、身、意界相空，云何菩萨摩诃萨当行般若波罗蜜多？

“世尊，若色界色界相空，声、香、味、触、法界声、香、味、触、法界相空，云何菩萨摩诃萨当行般若波罗蜜多？

“世尊，若眼识界眼识界相空，耳、鼻、舌、身、意识界耳、鼻、舌、身、意识界相空，云何菩萨摩诃萨当行般若波罗蜜多？

“世尊，若眼触眼触相空，耳、鼻、舌、身、意触耳、鼻、舌、身、意触相空，云何菩萨摩诃萨当行般若波罗蜜多？

“世尊，若眼触为缘所生诸受眼触为缘所生诸受相空，耳、鼻、舌、身、意触为缘所生诸受耳、鼻、舌、身、意触为缘所生诸受相空，云何菩萨摩诃萨当行般若波罗蜜多？

“世尊，若地界地界相空，水、火、风、空、识界水、火、风、空、识界相空，云何菩萨摩诃萨当行般若波罗蜜多？

“世尊，若无明无明相空，行、识、名色、六处、触、受、爱、取、有、生、老死愁叹苦忧恼行乃至老死愁叹苦忧恼相空，云何菩萨摩诃萨当行般若波罗蜜多？

“世尊，若布施波罗蜜多布施波罗蜜多相空，净戒、安忍、精进、静虑、般若波罗蜜多净戒乃至般若波罗蜜多相空，云何菩萨摩诃萨当行般若波罗蜜多？

“世尊，若内空内空相空，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空外空乃至无性自性空相空，云何菩萨摩诃萨当行般若波罗蜜多？

“世尊，若真如真如相空，法界、法性、不虚妄性、不变异性、平等性、离生性、法定、法住、实际、虚空界、不思议界法界乃至不思议界相空，云何菩萨摩诃萨当行般若波罗蜜多？

“世尊，若苦圣谛苦圣谛相空，集、灭、道圣谛集、灭、道圣谛相空，云何菩萨摩诃萨当行般若波罗蜜多？

“世尊，若四念住四念住相空，四正断、四神足、五根、五力、七等觉支、八圣道支四正断乃至八圣道支相空，云何菩萨摩诃萨当行般若波罗蜜多？

“世尊，若四静虑四静虑相空，四无量、四无色定四无量、四无色定相空，云何菩萨摩诃萨当行般若波罗蜜多？

“世尊，若八解脱八解脱相空，八胜处、九次第定、十遍处八胜处、九次第定、十遍处相空，云何菩萨摩诃萨当行般若波罗蜜多？

“世尊，若一切三摩地门一切三摩地门相空，一切陀罗尼门一切陀罗尼门相空，云何菩萨摩诃萨当行般若波罗蜜多？

“世尊，若空解脱门空解脱门相空，无相、无愿解脱门无相、无愿解脱门相空，云何菩萨摩诃萨当行般若波罗蜜多？

“世尊，若五眼五眼相空，六神通六神通相空，云何菩萨摩诃萨当行般若波罗蜜多？

“世尊，若佛十力佛十力相空，四无所畏、四无碍解、大慈、大悲、大喜、大舍、十八佛不共法四无所畏乃至十八佛不共法相空，云何菩萨摩诃萨当行般若波罗蜜多？

“世尊，若无忘失法无忘失法相空，恒住舍性恒住舍性相空，云何菩萨摩诃萨当行般若波罗蜜多？

“世尊，若一切智一切智相空，道相智、一切相智道相智、一切相智相空，云何菩萨摩诃萨当行般若波罗蜜多？

“世尊，若预流果预流果相空，一来、不还、阿罗汉果一来、不还、阿罗汉果相空，云何菩萨摩诃萨当行般若波罗蜜多？

“世尊，若独觉菩提独觉菩提相空，云何菩萨摩诃萨当行般若波罗蜜多？

“世尊，若一切菩萨摩诃萨行一切菩萨摩诃萨行相空，云何菩萨摩诃萨当行般若波罗蜜多？

“世尊，若诸佛无上正等菩提诸佛无上正等菩提相空，云何菩萨摩诃萨当行般若波罗蜜多？”

佛言：“善现，菩萨摩诃萨都无所行，是行般若波罗蜜多。”

具寿善现白佛言：“世尊，何缘菩萨摩诃萨都无所行，是行般若波罗蜜多？”

佛言：“善现，由此般若波罗蜜多不可得，菩萨摩诃萨亦不可得，行亦不可得，若能行者、若由此行、若所行处，皆不可得。是故，善现，菩萨摩诃萨都无所行是行般若波罗蜜多，以于其中一切戏论不可得故。”

具寿善现白佛言：“世尊，若菩萨摩诃萨都无所行是行般若波罗蜜多，初修业菩萨摩诃萨云何当行般若波罗蜜多？”

佛言：“善现，菩萨摩诃萨从初发心，应于一切法常学无所得。

“善现，是菩萨摩诃萨修布施时，以无所得而为方便应修布施；修净戒、安忍、精进、静虑、般若时，以无所得而为方便应修净戒乃至般若。

“善现，是菩萨摩诃萨住内空时，以无所得而为方便应住内空；住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空时，以无所得而为方便应住外空乃至无性自性空。

“善现，是菩萨摩诃萨住真如时，以无所得而为方便应住真如；住法界、法性、不虚妄性、不变异性、平等性、离生性、法定、法住、实际、虚空界、不思议界时，以无所得而为方便应住法界乃至不思议界。

“善现，是菩萨摩诃萨修四念住时，以无所得而为方便应修四念住；修四正断、四神足、五根、五力、七等觉支、八圣道支时，以无所得而为方便应修四正断乃至八圣道支。

“善现，是菩萨摩诃萨住苦圣谛时，以无所得而为方便应住苦圣谛；住集、灭、道圣谛时，以无所得而为方便应住集、灭、道圣谛。

“善现，是菩萨摩诃萨修四静虑时，以无所得而为方便应修四静虑；修四无量、四无色定时，以无所得而为方便应修四无量、四无色定。

“善现，是菩萨摩诃萨修空解脱门时，以无所得而为方便应修空解脱门；修无相、无愿解脱门时，以无所得而为方便应修无相、无愿解脱门。

“善现，是菩萨摩诃萨修八解脱时，以无所得而为方便应修八解脱；修八胜处、九次第定、十遍处时，以无所得而为方便应修八胜处、九次第定、十遍处。

“善现，是菩萨摩诃萨修三摩地门时，以无所得而为方便应修三摩地门；修陀罗尼门时，以无所得而为方便应修陀罗尼门。

“善现，是菩萨摩诃萨修五眼时，以无所得而为方便应修五眼；修六神通时，以无所得而为方便应修六神通。

“善现，是菩萨摩诃萨修佛十力时，以无所得而为方便应修佛十力；修四无所畏、四无碍解、大慈、大悲、大喜、大舍、十八佛不共法时，以无所得而为方便应修四无所畏乃至十八佛不共法。

“善现，是菩萨摩诃萨修无忘失法时，以无所得而为方便应修无忘失法；修恒住舍性时，以无所得而为方便应修恒住舍性。

“善现，是菩萨摩诃萨修一切智时，以无所得而为方便应修一切智；修道相智、一切相智时，以无所得而为方便应修道相智、一切相智。”

具寿善现白佛言：“世尊，云何名有所得？云何名无所得？”

佛言：“善现，诸有二者，名有所得；诸无二者，名无所得。”

“世尊，云何名有二？云何名无二？”

“善现，诸眼、诸色为二，诸耳、诸声为二，诸鼻、诸香为二，诸舌、诸味为二，诸身、诸触为二，诸意、诸法为二，有色、无色为二，有见、无见为二，有对、无对为二，有漏、无漏为二，有为、无为为二，世间、出世间为二，生死、涅槃为二，异生法、异生为二，预流法、预流为二，一来法、一来为二，不还法、不还为二，阿罗汉法、阿罗汉为二，独觉菩提、独觉为二，菩萨摩诃萨行、菩萨摩诃萨为二，诸佛无上正等菩提、诸佛为二。如是一切有戏论者皆名有二。

“善现，非眼、非色为无二，非耳、非声为无二，非鼻、非香为无二，非舌、非味为无二，非身、非触为无二，非意、非法为无二，非有色、非无色为无二，非有见、非无见为无二，非有对、非无对为无二，非有漏、非无漏为无二，非有为、非无为为无二，非世间、非出世间为无二，非生死、非涅槃为无二，非异生法、非异生为无二，非预流法、非预流为无二，非一来法、非一来为无二，非不还法、非不还为无二，非阿罗汉法、非阿罗汉为无二，非独觉菩提、非独觉为无二，非菩萨摩诃萨行、非菩萨摩诃萨为无二，非诸佛无上正等菩提、非诸佛为无二。如是一切离戏论者皆名无二。”

具寿善现白佛言：“世尊，为由有所得故无所得？为由无所得故无所得？”

佛言：“善现，非由有所得故无所得，亦非由无所得故无所得，然有所得、无所得平等性是名无所得。如是，善现，菩萨摩诃萨于有所得、无所得平等性中应勤修学。善现，菩萨摩诃萨如是学时，名学般若波罗蜜多无所得义，离诸过失。”

具寿善现白佛言：“世尊，若菩萨摩诃萨行般若波罗蜜多时，不著有所得、不著无所得，是菩萨摩诃萨修行般若波罗蜜多，云何从一地至一地渐次圆满？若无从一地至一地渐次圆满，云何当得所求无上正等菩提？”

佛言：“善现，菩萨摩诃萨行般若波罗蜜多时，非住有所得中修行般若波罗蜜多，能从一地至一地渐次圆满证得无上正等菩提；亦非住无所得中修行般若波罗蜜多，能从一地至一地渐次圆满证得无上正等菩提。何以故？善现，般若波罗蜜多无所得故，无上正等菩提无所得故，能行般若波罗蜜多者、行处、行时无所得故，此无所得法亦无所得故。善现，菩萨摩诃萨应当如是修行般若波罗蜜多。”

具寿善现白佛言：“世尊，若般若波罗蜜多不可得，无上正等菩提不可得，能行般若波罗蜜多者、行处、行时亦不可得，云何菩萨摩诃萨修行般若波罗蜜多时，于一切法常乐决择，谓此是色，此是受、想、行、识；此是眼处，此是耳、鼻、舌、身、意处；此是色处，此是声、香、味、触、法处；此是眼界，此是耳、鼻、舌、身、意界；此是色界，此是声、香、味、触、法界；此是眼识界，此是耳、鼻、舌、身、意识界；此是眼触，此是耳、鼻、舌、身、意触；此是眼触为缘所生诸受，此是耳、鼻、舌、身、意触为缘所生诸受；此是地界，此是水、火、风、空、识界；此是无明，此是行、识、名色、六处、触、受、爱、取、有、生、老死愁叹苦忧恼；此是布施波罗蜜多，此是净戒、安忍、精进、静虑、般若波罗蜜多；此是内空，此是外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；此是真如，此是法界、法性、不虚妄性、不变异性、平等性、离生性、法定、法住、实际、虚空界、不思议界；此是四念住，此是四正断、四神足、五根、五力、七等觉支、八圣道支；此是苦圣谛，此是集、灭、道圣谛；此是四静虑，此是四无量、四无色定；此是空解脱门，此是无相、无愿解脱门；此是八解脱，此是八胜处、九次第定、十遍处；此是三摩地门，此是陀罗尼门；此是五眼，此是六神通；此是佛十力，此是四无所畏、四无碍解、大慈、大悲、大喜、大舍、十八佛不共法；此是无忘失法，此是恒住舍性；此是一切智，此是道相智、一切相智；此是预流果，此是一来、不还、阿罗汉果；此是独觉菩提；此是一切菩萨摩诃萨行；此是诸佛无上正等菩提？”

## 大般若波罗蜜多经卷第三百六十二

### 初分多问不二品第六十一之十二

佛言：“善现，菩萨摩诃萨修行般若波罗蜜多时，虽于诸法常乐决择，而不得色，亦不得受、想、行、识；不得眼处，亦不得耳、鼻、舌、身、意处；不得色处，亦不得声、香、味、触、法处；不得眼界，亦不得耳、鼻、舌、身、意界；不得色界，亦不得声、香、味、触、法界；不得眼识界，亦不得耳、鼻、舌、身、意识界；不得眼触，亦不得耳、鼻、舌、身、意触；不得眼触为缘所生诸受，亦不得耳、鼻、舌、身、意触为缘所生诸受；不得地界，亦不得水、火、风、空、识界；不得无明，亦不得行、识、名色、六处、触、受、爱、取、有、生、老死愁叹苦忧恼；不得布施波罗蜜多，亦不得净戒、安忍、精进、静虑、般若波罗蜜多；不得内空，亦不得外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；不得真如，亦不得法界、法性、不虚妄性、不变异性、平等性、离生性、法定、法住、实际、虚空界、不思议界；不得四念住，亦不得四正断、四神足、五根、五力、七等觉支、八圣道支；不得苦圣谛，亦不得集、灭、道圣谛；不得四静虑，亦不得四无量、四无色定；不得空解脱门，亦不得无相、无愿解脱门；不得八解脱，亦不得八胜处、九次第定、十遍处；不得三摩地门，亦不得陀罗尼门；不得五眼，亦不得六神通；不得佛十力，亦不得四无所畏、四无碍解、大慈、大悲、大喜、大舍、十八佛不共法；不得无忘失法，亦不得恒住舍性；不得一切智，亦不得道相智、一切相智；不得预流果，亦不得一来、不还、阿罗汉果；不得独觉菩提；不得一切菩萨摩诃萨行；不得诸佛无上正等菩提。”

具寿善现白佛言：“世尊，菩萨摩诃萨行般若波罗蜜多时，若不得色，亦不得受、想、行、识；若不得眼处，亦不得耳、鼻、舌、身、意处；若不得色处，亦不得声、香、味、触、法处；若不得眼界，亦不得耳、鼻、舌、身、意界；若不得色界，亦不得声、香、味、触、法界；若不得眼识界，亦不得耳、鼻、舌、身、意识界；若不得眼触，亦不得耳、鼻、舌、身、意触；若不得眼触为缘所生诸受，亦不得耳、鼻、舌、身、意触为缘所生诸受；若不得地界，亦不得水、火、风、空、识界；若不得无明，亦不得行、识、名色、六处、触、受、爱、取、有、生、老死愁叹苦忧恼；若不得布施波罗蜜多，亦不得净戒、安忍、精进、静虑、般若波罗蜜多；若不得内空，亦不得外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；若不得真如，亦不得法界、法性、不虚妄性、不变异性、平等性、离生性、法定、法住、实际、虚空界、不思议界；若不得四念住，亦不得四正断、四神足、五根、五力、七等觉支、八圣道支；若不得苦圣谛，亦不得集、灭、道圣谛；若不得四静虑，亦不得四无量、四无色定；若不得空解脱门，亦不得无相、无愿解脱门；若不得八解脱，亦不得八胜处、九次第定、十遍处；若不得三摩地门，亦不得陀罗尼门；若不得五眼，亦不得六神通；若不得佛十力，亦不得四无所畏、四无碍解、大慈、大悲、大喜、大舍、十八佛不共法；若不得无忘失法，亦不得恒住舍性；若不得一切智，亦不得道相智、一切相智；若不得预流果，亦不得一来、不还、阿罗汉果；若不得独觉菩提；若不得一切菩萨摩诃萨行；若不得诸佛无上正等菩提，云何能圆满布施、净戒、安忍、精进、静虑、般若波罗蜜多？若不能圆满布施、净戒、安忍、精进、静虑、般若波罗蜜多，云何能入菩萨摩诃萨正性离生位？若不能入菩萨摩诃萨正性离生位，云何能严净佛土？若不能严净佛土，云何能成熟有情？若不能成熟有情，云何能得一切智智？若不能得一切智智，云何能转正法轮作诸佛事？若不能转正法轮作诸佛事，云何能解脱无量百千俱胝那庾多诸有情类生死众苦，及令证得常乐涅槃？”

佛言：“善现，菩萨摩诃萨不为色故修行般若波罗蜜多，亦不为受、想、行、识故修行般若波罗蜜多。

“善现，菩萨摩诃萨不为眼处故修行般若波罗蜜多，亦不为耳、鼻、舌、身、意处故修行般若波罗蜜多。

“善现，菩萨摩诃萨不为色处故修行般若波罗蜜多，亦不为声、香、味、触、法处故修行般若波罗蜜多。

“善现，菩萨摩诃萨不为眼界故修行般若波罗蜜多，亦不为耳、鼻、舌、身、意界故修行般若波罗蜜多。

“善现，菩萨摩诃萨不为色界故修行般若波罗蜜多，亦不为声、香、味、触、法界故修行般若波罗蜜多。

“善现，菩萨摩诃萨不为眼识界故修行般若波罗蜜多，亦不为耳、鼻、舌、身、意识界故修行般若波罗蜜多。

“善现，菩萨摩诃萨不为眼触故修行般若波罗蜜多，亦不为耳、鼻、舌、身、意触故修行般若波罗蜜多。

“善现，菩萨摩诃萨不为眼触为缘所生诸受故修行般若波罗蜜多，亦不为耳、鼻、舌、身、意触为缘所生诸受故修行般若波罗蜜多。

“善现，菩萨摩诃萨不为地界故修行般若波罗蜜多，亦不为水、火、风、空、识界故修行般若波罗蜜多。

“善现，菩萨摩诃萨不为无明故修行般若波罗蜜多，亦不为行、识、名色、六处、触、受、爱、取、有、生、老死愁叹苦忧恼故修行般若波罗蜜多。

“善现，菩萨摩诃萨不为布施波罗蜜多故修行般若波罗蜜多，亦不为净戒、安忍、精进、静虑、般若波罗蜜多故修行般若波罗蜜多。

“善现，菩萨摩诃萨不为内空故修行般若波罗蜜多，亦不为外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空故修行般若波罗蜜多。

“善现，菩萨摩诃萨不为真如故修行般若波罗蜜多，亦不为法界、法性、不虚妄性、不变异性、平等性、离生性、法定、法住、实际、虚空界、不思议界故修行般若波罗蜜多。

“善现，菩萨摩诃萨不为四念住故修行般若波罗蜜多，亦不为四正断、四神足、五根、五力、七等觉支、八圣道支故修行般若波罗蜜多。

“善现，菩萨摩诃萨不为苦圣谛故修行般若波罗蜜多，亦不为集、灭、道圣谛故修行般若波罗蜜多。

“善现，菩萨摩诃萨不为四静虑故修行般若波罗蜜多，亦不为四无量、四无色定故修行般若波罗蜜多。

“善现，菩萨摩诃萨不为空解脱门故修行般若波罗蜜多，亦不为无相、无愿解脱门故修行般若波罗蜜多。

“善现，菩萨摩诃萨不为八解脱故修行般若波罗蜜多，亦不为八胜处、九次第定、十遍处故修行般若波罗蜜多。

“善现，菩萨摩诃萨不为三摩地门故修行般若波罗蜜多，亦不为陀罗尼门故修行般若波罗蜜多。

“善现，菩萨摩诃萨不为五眼故修行般若波罗蜜多，亦不为六神通故修行般若波罗蜜多。

“善现，菩萨摩诃萨不为佛十力故修行般若波罗蜜多，亦不为四无所畏、四无碍解、大慈、大悲、大喜、大舍、十八佛不共法故修行般若波罗蜜多。

“善现，菩萨摩诃萨不为无忘失法故修行般若波罗蜜多，亦不为恒住舍性故修行般若波罗蜜多。

“善现，菩萨摩诃萨不为一切智故修行般若波罗蜜多，亦不为道相智、一切相智故修行般若波罗蜜多。

“善现，菩萨摩诃萨不为预流果故修行般若波罗蜜多，亦不为一来、不还、阿罗汉果故修行般若波罗蜜多。

“善现，菩萨摩诃萨不为独觉菩提故修行般若波罗蜜多。

“善现，菩萨摩诃萨不为一切菩萨摩诃萨行故修行般若波罗蜜多。

“善现，菩萨摩诃萨不为诸佛无上正等菩提故修行般若波罗蜜多。”

具寿善现白佛言：“世尊，菩萨摩诃萨为何事故修行般若波罗蜜多？”

佛言：“善现，菩萨摩诃萨无所为故修行般若波罗蜜多。所以者何？善现，一切法无所为、无所作，般若波罗蜜多亦无所为、无所作，无上正等菩提亦无所为、无所作，菩萨摩诃萨亦无所为、无所作。如是，善现，菩萨摩诃萨应以无所为、无所作而为方便修行般若波罗蜜多。”

具寿善现白佛言：“世尊，若一切法皆无所为、无所作，不应安立三乘差别，谓声闻乘、若独觉乘、若无上乘。”

佛言：“善现，非无所为、无所作法安立可得，要有所为、有所作法安立可得。所以者何？善现，有诸愚夫无闻异生，执著色，亦执著受、想、行、识；执著眼处，亦执著耳、鼻、舌、身、意处；执著色处，亦执著声、香、味、触、法处；执著眼界，亦执著耳、鼻、舌、身、意界；执著色界，亦执著声、香、味、触、法界；执著眼识界，亦执著耳、鼻、舌、身、意识界；执著眼触，亦执著耳、鼻、舌、身、意触；执著眼触为缘所生诸受，亦执著耳、鼻、舌、身、意触为缘所生诸受；执著地界，亦执著水、火、风、空、识界；执著无明，亦执著行、识、名色、六处、触、受、爱、取、有、生、老死愁叹苦忧恼；执著布施波罗蜜多，亦执著净戒、安忍、精进、静虑、般若波罗蜜多；执著内空，亦执著外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；执著真如，亦执著法界、法性、不虚妄性、不变异性、平等性、离生性、法定、法住、实际、虚空界、不思议界；执著四念住，亦执著四正断、四神足、五根、五力、七等觉支、八圣道支；执著苦圣谛，亦执著集、灭、道圣谛；执著四静虑，亦执著四无量、四无色定；执著空解脱门，亦执著无相、无愿解脱门；执著八解脱，亦执著八胜处、九次第定、十遍处；执著三摩地门，亦执著陀罗尼门；执著五眼，亦执著六神通；执著佛十力，亦执著四无所畏、四无碍解、大慈、大悲、大喜、大舍、十八佛不共法；执著无忘失法，亦执著恒住舍性；执著一切智，亦执著道相智、一切相智；执著预流果，亦执著一来、不还、阿罗汉果；执著独觉菩提；执著一切菩萨摩诃萨行；执著诸佛无上正等菩提。

“善现，是诸愚夫无闻异生，由执著故，念色得色，念受、想、行、识得受、想、行、识；念眼处得眼处，念耳、鼻、舌、身、意处得耳、鼻、舌、身、意处；念色处得色处，念声、香、味、触、法处得声、香、味、触、法处；念眼界得眼界，念耳、鼻、舌、身、意界得耳、鼻、舌、身、意界；念色界得色界，念声、香、味、触、法界得声、香、味、触、法界；念眼识界得眼识界，念耳、鼻、舌、身、意识界得耳、鼻、舌、身、意识界；念眼触得眼触，念耳、鼻、舌、身、意触得耳、鼻、舌、身、意触；念眼触为缘所生诸受得眼触为缘所生诸受，念耳、鼻、舌、身、意触为缘所生诸受得耳、鼻、舌、身、意触为缘所生诸受；念地界得地界，念水、火、风、空、识界得水、火、风、空、识界；念无明得无明，念行、识、名色、六处、触、受、爱、取、有、生、老死愁叹苦忧恼得行乃至老死愁叹苦忧恼；念布施波罗蜜多得布施波罗蜜多，念净戒、安忍、精进、静虑、般若波罗蜜多得净戒乃至般若波罗蜜多；念内空得内空，念外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空得外空乃至无性自性空；念真如得真如，念法界、法性、不虚妄性、不变异性、平等性、离生性、法定、法住、实际、虚空界、不思议界得法界乃至不思议界；念苦圣谛得苦圣谛，念集、灭、道圣谛得集、灭、道圣谛；念四念住得四念住，念四正断、四神足、五根、五力、七等觉支、八圣道支得四正断乃至八圣道支；念四静虑得四静虑，念四无量、四无色定得四无量、四无色定；念八解脱得八解脱，念八胜处、九次第定、十遍处得八胜处、九次第定、十遍处；念一切三摩地门得一切三摩地门，念一切陀罗尼门得一切陀罗尼门；念空解脱门得空解脱门，念无相、无愿解脱门得无相、无愿解脱门；念五眼得五眼，念六神通得六神通；念佛十力得佛十力，念四无所畏、四无碍解、大慈、大悲、大喜、大舍、十八佛不共法得四无所畏乃至十八佛不共法；念无忘失法得无忘失法，念恒住舍性得恒住舍性；念一切智得一切智，念道相智、一切相智得道相智、一切相智；念预流果得预流果，念一来、不还、阿罗汉果得一来、不还、阿罗汉果；念独觉菩提得独觉菩提；念一切菩萨摩诃萨行得一切菩萨摩诃萨行；念诸佛无上正等菩提得诸佛无上正等菩提。

“善现，是诸愚夫无闻异生作如是念：‘色实可得，受、想、行、识亦实可得，我当决定证得无上正等菩提，脱诸有情生死众苦，令获究竟常乐涅槃。眼处实可得，耳、鼻、舌、身、意处亦实可得，我当决定证得无上正等菩提，脱诸有情生死众苦，令获究竟常乐涅槃。色处实可得，声、香、味、触、法处亦实可得，我当决定证得无上正等菩提，脱诸有情生死众苦，令获究竟常乐涅槃。眼界实可得，耳、鼻、舌、身、意界亦实可得，我当决定证得无上正等菩提，脱诸有情生死众苦，令获究竟常乐涅槃。色界实可得，声、香、味、触、法界亦实可得，我当决定证得无上正等菩提，脱诸有情生死众苦，令获究竟常乐涅槃。眼识界实可得，耳、鼻、舌、身、意识界亦实可得，我当决定证得无上正等菩提，脱诸有情生死众苦，令获究竟常乐涅槃。眼触实可得，耳、鼻、舌、身、意触亦实可得，我当决定证得无上正等菩提，脱诸有情生死众苦，令获究竟常乐涅槃。眼触为缘所生诸受实可得，耳、鼻、舌、身、意触为缘所生诸受亦实可得，我当决定证得无上正等菩提，脱诸有情生死众苦，令获究竟常乐涅槃。地界实可得，水、火、风、空、识界亦实可得，我当决定证得无上正等菩提，脱诸有情生死众苦，令获究竟常乐涅槃。无明实可得，行、识、名色、六处、触、受、爱、取、有、生、老死愁叹苦忧恼亦实可得，我当决定证得无上正等菩提，脱诸有情生死众苦，令获究竟常乐涅槃。布施波罗蜜多实可得，净戒、安忍、精进、静虑、般若波罗蜜多亦实可得，我当决定证得无上正等菩提，脱诸有情生死众苦，令获究竟常乐涅槃。内空实可得，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦实可得，我当决定证得无上正等菩提，脱诸有情生死众苦，令获究竟常乐涅槃。真如实可得，法界、法性、不虚妄性、不变异性、平等性、离生性、法定、法住、实际、虚空界、不思议界亦实可得，我当决定证得无上正等菩提，脱诸有情生死众苦，令获究竟常乐涅槃。苦圣谛实可得，集、灭、道圣谛亦实可得，我当决定证得无上正等菩提，脱诸有情生死众苦，令获究竟常乐涅槃。四念住实可得，四正断、四神足、五根、五力、七等觉支、八圣道支亦实可得，我当决定证得无上正等菩提，脱诸有情生死众苦，令获究竟常乐涅槃。四静虑实可得，四无量、四无色定亦实可得，我当决定证得无上正等菩提，脱诸有情生死众苦，令获究竟常乐涅槃。八解脱实可得，八胜处、九次第定、十遍处亦实可得，我当决定证得无上正等菩提，脱诸有情生死众苦，令获究竟常乐涅槃。一切三摩地门实可得，一切陀罗尼门亦实可得，我当决定证得无上正等菩提，脱诸有情生死众苦，令获究竟常乐涅槃。空解脱门实可得，无相、无愿解脱门亦实可得，我当决定证得无上正等菩提，脱诸有情生死众苦，令获究竟常乐涅槃。五眼实可得，六神通亦实可得，我当决定证得无上正等菩提，脱诸有情生死众苦，令获究竟常乐涅槃。佛十力实可得，四无所畏、四无碍解、大慈、大悲、大喜、大舍、十八佛不共法亦实可得，我当决定证得无上正等菩提，脱诸有情生死众苦，令获究竟常乐涅槃。无忘失法实可得，恒住舍性亦实可得，我当决定证得无上正等菩提，脱诸有情生死众苦，令获究竟常乐涅槃。一切智实可得，道相智、一切相智亦实可得，我当决定证得无上正等菩提，脱诸有情生死众苦，令获究竟常乐涅槃。预流果实可得，一来、不还、阿罗汉果亦实可得，我当决定证得无上正等菩提，脱诸有情生死众苦，令获究竟常乐涅槃。独觉菩提实可得，我当决定证得无上正等菩提，脱诸有情生死众苦，令获究竟常乐涅槃。一切菩萨摩诃萨行实可得，我当决定证得无上正等菩提，脱诸有情生死众苦，令获究竟常乐涅槃。诸佛无上正等菩提实可得，我当决定证得无上正等菩提，脱诸有情生死众苦，令获究竟常乐涅槃。’

“善现，是诸愚夫无闻异生，颠倒因缘作如是念，则为谤佛。何以故？

“善现，佛以五眼求色尚不可得，求受、想、行、识亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求眼处尚不可得，求耳、鼻、舌、身、意处亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求色处尚不可得，求声、香、味、触、法处亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求眼界尚不可得，求耳、鼻、舌、身、意界亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求色界尚不可得，求声、香、味、触、法界亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求眼识界尚不可得，求耳、鼻、舌、身、意识界亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求眼触尚不可得，求耳、鼻、舌、身、意触亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求眼触为缘所生诸受尚不可得，求耳、鼻、舌、身、意触为缘所生诸受亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求地界尚不可得，求水、火、风、空、识界亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求无明尚不可得，求行、识、名色、六处、触、受、爱、取、有、生、老死愁叹苦忧恼亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求布施波罗蜜多尚不可得，求净戒、安忍、精进、静虑、般若波罗蜜多亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求内空尚不可得，求外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求真如尚不可得，求法界、法性、不虚妄性、不变异性、平等性、离生性、法定、法住、实际、虚空界、不思议界亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求苦圣谛尚不可得，求集、灭、道圣谛亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求四念住尚不可得，求四正断、四神足、五根、五力、七等觉支、八圣道支亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求四静虑尚不可得，求四无量、四无色定亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求八解脱尚不可得，求八胜处、九次第定、十遍处亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求一切三摩地门尚不可得，求一切陀罗尼门亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求空解脱门尚不可得，求无相、无愿解脱门亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求五眼尚不可得，求六神通亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求佛十力尚不可得，求四无所畏、四无碍解、大慈、大悲、大喜、大舍、十八佛不共法亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求无忘失法尚不可得，求恒住舍性亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求一切智尚不可得，求道相智、一切相智亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求预流果尚不可得，求一来、不还、阿罗汉果亦尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求独觉菩提尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求一切菩萨摩诃萨行尚不可得；若有决定当得无上正等菩提，及脱有情生死众苦，令获究竟常乐涅槃，无有是处。

“善现，佛以五眼求诸佛无上正等菩提尚不可得；若有决定当得无上正等菩提，及脱有情生死众苦，令获究竟常乐涅槃，无有是处。”

具寿善现白佛言：“世尊，若诸如来、应、正等觉皆以五眼求色不可得，求受、想、行、识亦不可得；求眼处不可得，求耳、鼻、舌、身、意处亦不可得；求色处不可得，求声、香、味、触、法处亦不可得；求眼界不可得，求耳、鼻、舌、身、意界亦不可得；求色界不可得，求声、香、味、触、法界亦不可得；求眼识界不可得，求耳、鼻、舌、身、意识界亦不可得；求眼触不可得，求耳、鼻、舌、身、意触亦不可得；求眼触为缘所生诸受不可得，求耳、鼻、舌、身、意触为缘所生诸受亦不可得；求地界不可得，求水、火、风、空、识界亦不可得；求无明不可得，求行、识、名色、六处、触、受、爱、取、有、生、老死愁叹苦忧恼亦不可得；求布施波罗蜜多不可得，求净戒、安忍、精进、静虑、般若波罗蜜多亦不可得；求内空不可得，求外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦不可得；求真如不可得，求法界、法性、不虚妄性、不变异性、平等性、离生性、法定、法住、实际、虚空界、不思议界亦不可得；求四念住不可得，求四正断、四神足、五根、五力、七等觉支、八圣道支亦不可得；求苦圣谛不可得，求集、灭、道圣谛亦不可得；求四静虑不可得，求四无量、四无色定亦不可得；求空解脱门不可得，求无相、无愿解脱门亦不可得；求八解脱不可得，求八胜处、九次第定、十遍处亦不可得；求三摩地门不可得，求陀罗尼门亦不可得；求五眼不可得，求六神通亦不可得；求佛十力不可得，求四无所畏、四无碍解、大慈、大悲、大喜、大舍、十八佛不共法亦不可得；求无忘失法不可得，求恒住舍性亦不可得；求一切智不可得，求道相智、一切相智亦不可得；求预流果不可得，求一来、不还、阿罗汉果亦不可得；求独觉菩提不可得；求一切菩萨摩诃萨行不可得；求诸佛无上正等菩提不可得故，诸有情类亦不可得，则定无有证得无上正等菩提，及脱有情生死众苦，令获究竟常乐涅槃。云何世尊证得无上正等菩提，安立有情三聚差别，谓正性定聚、邪性定聚及不定聚？”

佛言：“善现，我以五眼如实观察，决定无我能证无上正等菩提，安立有情三聚差别，谓正性定聚、邪性定聚及不定聚。然诸有情愚痴颠倒，于非实法起实法想，于非实有情起实有情想；我为遣除彼虚妄执，依世俗说，不依胜义。”

## 大般若波罗蜜多经卷第三百六十三

### 初分多问不二品第六十一之十三

具寿善现复白佛言：“世尊，为住胜义证得无上正等菩提耶？”

“不也，善现。”

“世尊，为住颠倒证得无上正等菩提耶？”

“不也，善现。”

“世尊，若不住胜义证得无上正等菩提，亦不住颠倒证得无上正等菩提者，将无世尊不证得无上正等菩提耶？”

“不也，善现。我虽证得无上正等菩提，然不住有为界，亦不住无为界。善现，如诸如来所变化者，虽不住有为界，亦不住无为界，然有去来坐立等事。

“善现，是所化者，若行布施波罗蜜多，亦行净戒、安忍、精进、静虑、般若波罗蜜多。是所化者，若住内空，亦住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空。是所化者，若住真如，亦住法界、法性、不虚妄性、不变异性、平等性、离生性、法定、法住、实际、虚空界、不思议界。是所化者，若修四念住，亦修四正断、四神足、五根、五力、七等觉支、八圣道支。是所化者，若住苦圣谛，亦住集、灭、道圣谛。是所化者，若修四静虑，亦修四无量、四无色定。是所化者，若修八解脱，亦修八胜处、九次第定、十遍处。是所化者，若修一切三摩地门，亦修一切陀罗尼门。是所化者，若修空解脱门，亦修无相、无愿解脱门。是所化者，若修五眼，亦修六神通。是所化者，若修佛十力，亦修四无所畏、四无碍解、大慈、大悲、大喜、大舍、十八佛不共法。是所化者，若修无忘失法，亦修恒住舍性。是所化者，若修一切智，亦修道相智、一切相智。是所化者，若证无上正等菩提，转妙法轮作诸佛事。是所化者，复转化作无量有情，于中建立正性定等三聚差别。

“善现，于汝意云何？是诸如来所变化者，为实有去来乃至行住，修证无上正等菩提，转妙法轮作诸佛事，安立三聚有差别不？”

善现白言：“不也，世尊。不也，善逝。”

佛言：“善现，如来亦尔，知一切法皆如变化，说一切法皆如变化，虽有所作而无真实，虽度有情而无所度，如所化者度化有情。如是，善现，菩萨摩诃萨修行般若波罗蜜多，应知诸佛所变化者，虽有所为而无执著。”

具寿善现白佛言：“世尊，若一切法皆如变化，如来亦尔，佛与化人有何差别？”

佛言：“善现，佛与化人及一切法等无差别。何以故？善现，佛所作业，佛所化人亦能作故。”

善现白言：“设无有佛，佛所化人能作业不？”

佛言：“能作。”

善现白言：“其事云何？”

佛言：“善现，如过去世，有一如来、应、正等觉，名善寂慧，自应度者皆已度讫，时无菩萨堪受佛记，遂化作一佛令住世间，自入无余依大涅槃界。时，彼化佛于半劫中作诸佛事，过半劫已，授一菩萨摩诃萨记，现入涅槃。尔时，天、人、阿素洛等，皆谓彼佛今入涅槃，然化佛身实无起灭。如是，善现，菩萨摩诃萨修行般若波罗蜜多，应信诸法皆如变化。”

具寿善现白佛言：“世尊，若如来身与化无异，云何能作真净福田？若诸有情为解脱故，于如来所恭敬供养，其福无尽，乃至最后入无余依般涅槃界；如是若有为解脱故供养化佛，所获福聚亦应无尽，乃至最后入无余依般涅槃界？”

佛言：“善现，如如来身由法性故，能与天、人、阿素洛等作净福田；化佛亦尔，由法性故，能与天、人、阿素洛等作净福田。如如来身受他供养，令彼施主穷生死际，其福无尽；如是化佛受他供养，亦令施主穷生死际，其福无尽。

“善现，且置供养如来及与化佛所获福聚，若善男子、善女人等，于如来所起慈敬心思惟忆念；是善男子、善女人等善根无尽，乃至最后作苦边际。善现，复置以慈敬心忆念如来所获福聚，若善男子、善女人等为供养佛，下至一华用散虚空；是善男子、善女人等善根无尽，乃至最后作苦边际。善现，复置为供养佛下至一华用散虚空所获福聚，若善男子、善女人等下至一称南无佛陀；是善男子、善女人等善根无尽，乃至最后作苦边际。如是，善现，于如来所恭敬供养，获如是等大功德利，其量难测。是故，善现当知，如来与化佛身等无差别，诸法法性为定量故。

“如是，善现，菩萨摩诃萨应以诸法法性而为定量，修行般若波罗蜜多，善巧方便入诸法法性已，而于诸法不坏法性，谓不分别：此是般若波罗蜜多，此是般若波罗蜜多法性；此是静虑、精进、安忍、净戒、布施波罗蜜多，此是静虑乃至布施波罗蜜多法性。此是内空，此是内空法性；此是外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，此是外空乃至无性自性空法性。此是真如，此是真如法性；此是法界、法性、不虚妄性、不变异性、平等性、离生性、法定、法住、实际、虚空界、不思议界，此是法界乃至不思议界法性。此是四念住，此是四念住法性；此是四正断、四神足、五根、五力、七等觉支、八圣道支，此是四正断乃至八圣道支法性。此是苦圣谛，此是苦圣谛法性；此是集、灭、道圣谛，此是集、灭、道圣谛法性。此是四静虑，此是四静虑法性；此是四无量、四无色定，此是四无量、四无色定法性。此是八解脱，此是八解脱法性；此是八胜处、九次第定、十遍处，此是八胜处、九次第定、十遍处法性。此是一切三摩地门，此是一切三摩地门法性；此是一切陀罗尼门，此是一切陀罗尼门法性。此是空解脱门，此是空解脱门法性，此是无相、无愿解脱门，此是无相、无愿解脱门法性。此是五眼，此是五眼法性；此是六神通，此是六神通法性。此是佛十力，此是佛十力法性；此是四无所畏、四无碍解、大慈、大悲、大喜、大舍、十八佛不共法，此是四无所畏乃至十八佛不共法法性。此是无忘失法，此是无忘失法法性；此是恒住舍性，此是恒住舍性法性。此是一切智，此是一切智法性；此是道相智、一切相智，此是道相智、一切相智法性。此是预流果，此是预流果法性；此是一来、不还、阿罗汉果，此是一来、不还、阿罗汉果法性。此是独觉菩提，此是独觉菩提法性。此是一切菩萨摩诃萨行，此是一切菩萨摩诃萨行法性。此是诸佛无上正等菩提，此是诸佛无上正等菩提法性。

“善现，菩萨摩诃萨修行般若波罗蜜多，不应如是分别诸法法性差别而坏法性。”

具寿善现白佛言：“世尊，若菩萨摩诃萨不应坏诸法法性，云何如来自坏诸法法性？谓佛常说：此是色，此是受、想、行、识；此是眼处，此是耳、鼻、舌、身、意处；此是色处，此是声、香、味、触、法处；此是眼界，此是耳、鼻、舌、身、意界；此是色界，此是声、香、味、触、法界；此是眼识界，此是耳、鼻、舌、身、意识界；此是眼触，此是耳、鼻、舌、身、意触；此是眼触为缘所生诸受，此是耳、鼻、舌、身、意触为缘所生诸受；此是地界，此是水、火、风、空、识界；此是无明，此是行、识、名色、六处、触、受、爱、取、有、生、老死愁叹苦忧恼；此是内法，此是外法；此是善法，此是非善法；此是有漏法，此是无漏法；此是世间法，此是出世间法；此是共法，此是不共法；此是有诤法，此是无诤法；此是有为法，此是无为法。佛既曾说如是等法，将无自坏诸法法性？”

佛言：“善现，我不自坏诸法法性，但以名相方便假说诸法法性，令诸有情而得悟入诸法法性无差别理。是故，善现，我曾不坏诸法法性。”

具寿善现白佛言：“世尊，若佛但以名相宣说诸法法性，令诸有情而得悟入，云何佛于无名无相法，以名相说令他悟入耶？”

佛言：“善现，我随世俗假立名相方便，宣说诸法法性而无执著。善现，如诸愚夫闻说苦等，执著名相不知假说，非诸如来及佛弟子闻说苦等执著名相，然如实知随世俗说，无有真实诸法名相。善现，若诸圣者于名著名，于相著相，如是亦应于空著空，于无相著无相，于无愿著无愿，于真如著真如，于实际著实际，于法界著法界，于无为著无为。善现，是一切法但有假名、但有假相而无真实，圣者于中亦不住著但假名相。如是，善现，菩萨摩诃萨住一切法，但假名相应行般若波罗蜜多，而于其中不应住著。”

具寿善现白佛言：“世尊，若一切法但有名相，菩萨摩诃萨为何事故发菩提心？既发心已，受诸勤苦行菩萨行，修行布施波罗蜜多，修行净戒、安忍、精进、静虑、般若波罗蜜多；安住内空，安住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；安住真如，安住法界、法性、不虚妄性、不变异性、平等性、离生性、法定、法住、实际、虚空界、不思议界；修行四念住，修行四正断、四神足、五根、五力、七等觉支、八圣道支；安住苦圣谛，安住集、灭、道圣谛；修行四静虑，修行四无量、四无色定；修行八解脱，修行八胜处、九次第定、十遍处；修行一切三摩地门，修行一切陀罗尼门；修行空解脱门，修行无相、无愿解脱门；修行五眼，修行六神通；修行佛十力，修行四无所畏、四无碍解、大慈、大悲、大喜、大舍、十八佛不共法；修行无忘失法，修行恒住舍性；修行一切智，修行道相智、一切相智，皆令圆满？”

佛言：“善现，如汝所说‘若一切法但有名相，菩萨摩诃萨为何事故发菩提心行菩萨行？’者。善现，以一切法但有名相，如是名相但假施设，名相性空；诸有情类颠倒执著，流转生死不得解脱。是故菩萨摩诃萨发菩提心行菩萨行，渐次证得一切相智转正法轮，以三乘法度脱有情令出生死，入无余依般涅槃界；而诸名相无生、无灭，亦无住、异施设可得。”

尔时，具寿善现白佛言：“世尊，佛说一切相智为一切相智耶？”

佛言：“善现，我说一切相智为一切相智。”

具寿善现复白佛言：“世尊，如来常说一切智、道相智、一切相智。如是三智，其相云何？有何差别？”

佛言：“善现，一切智者，是共声闻及独觉智。道相智者，是共菩萨摩诃萨智。一切相智者，是诸如来、应、正等觉不共妙智。”

具寿善现复白佛言：“世尊，何缘一切智是共声闻及独觉智？”

佛言：“善现，一切智者，谓五蕴、十二处、十八界等，声闻、独觉亦能了知，而不能知一切道相及一切法、一切种相。”

具寿善现复白佛言：“世尊，何缘道相智是共菩萨摩诃萨智？”

佛言：“善现，诸菩萨摩诃萨应学遍知一切道相，谓声闻道相、独觉道相、菩萨道相、如来道相。诸菩萨摩诃萨于此诸道，常应修学令速圆满。虽令此道作所应作，而不令其证于实际。”

具寿善现复白佛言：“世尊，菩萨摩诃萨修如来道得圆满已，岂于实际不作证耶？”

佛言：“善现，诸菩萨摩诃萨，若未圆满严净佛土、成熟有情、修诸大愿，犹于实际未应作证；若已圆满严净佛土、成熟有情、修诸大愿，于其实际乃应作证。”

“世尊，菩萨摩诃萨为住于道，证实际耶？”

“不也，善现。”

“世尊，菩萨摩诃萨为住非道，证实际耶？”

“不也，善现。”

“世尊，菩萨摩诃萨为住道非道，证实际耶？”

“不也，善现。”

“世尊，菩萨摩诃萨为住非道非非道，证实际耶？”

“不也，善现。”

具寿善现白佛言：“世尊，若尔，菩萨摩诃萨为何所住而证实际？”

佛告善现：“于意云何？汝为住道，得尽诸漏，心解脱耶？”

“不也，世尊。”

“善现，汝为住非道，得尽诸漏，心解脱耶？”

“不也，世尊。”

“善现，汝为住道非道，得尽诸漏，心解脱耶？”

“不也，世尊。”

“善现，汝为住非道非非道，得尽诸漏，心解脱耶？”

“不也，世尊。非我有住，得尽诸漏，心永解脱；然我尽漏，心得解脱，都无所住。”

佛言：“善现，菩萨摩诃萨亦复如是，修行般若波罗蜜多，都无所住而证实际。”

具寿善现复白佛言：“世尊，何缘一切相智名一切相智耶？”

佛言：“善现，知一切法皆同一相，谓寂灭相，是故名为一切相智。复次，善现，诸行、状、相能表诸法，如来如实能遍觉知，是故说名一切相智。”

具寿善现白佛言：“世尊，若一切智、若道相智、若一切相智，如是三智诸烦恼断有差别不？有有余断、无余断不？”

佛言：“善现，非诸烦恼断有差别，然诸如来、应、正等觉一切烦恼习气相续皆已永断，声闻、独觉习气相续犹未永断。”

“世尊，诸烦恼断得无为不？”

“如是，善现。”

“世尊，声闻、独觉不得无为，烦恼断不？”

“不也，善现。”

“世尊，无为法中有差别不？”

“不也，善现。”

“世尊，若无为法无差别者，佛何故说一切如来、应、正等觉习气相续皆已永断，声闻、独觉习气相续犹未永断？”

“善现，习气相续实非烦恼，然诸声闻及诸独觉烦恼已断，犹有少分似贪瞋痴身、语、意转，即说此为习气相续。此在愚夫异生相续能引无义，非在声闻、独觉相续能引无义。如是一切习气相续，诸佛永无。”

尔时，具寿善现白佛言：“世尊，道与涅槃俱无自性，佛何故说此是预流、此是一来、此是不还、此是阿罗汉、此是独觉、此是菩萨摩诃萨、此是如来应正等觉？”

佛言：“善现，若预流、若一来、若不还、若阿罗汉、若独觉、若菩萨摩诃萨、若诸如来应正等觉，如是一切无为所显。”

“世尊，无为法中，实有预流乃至如来、应、正等觉差别义不？”

“不也，善现。”

“世尊，若尔，何故佛说预流乃至如来、应、正等觉一切皆是无为所显？”

“善现，我依世俗言说显示，不依胜义，非胜义中可有显示。何以故？善现，非胜义中有语言路、或分别慧，或复二种，然彼彼边断，立彼彼后际。”

具寿善现白佛言：“世尊，既一切法自相皆空，前际尚无，况有后际？如何可立有后际耶？”

佛言：“善现，如是，如是，如汝所说，诸所有法自相皆空，前际尚无，况有后际？立后际有，定无是处。然诸有情不能解了诸所有法自相皆空，为饶益彼方便为说：‘此是前际，此是后际。’然一切法自相空中，前际、后际俱不可得。如是，善现，菩萨摩诃萨达一切法自相空已，应行般若波罗蜜多。善现，若菩萨摩诃萨达一切法自相皆空，修行般若波罗蜜多，于诸法中无所执著，谓不执著内法、外法、善法、非善法、世间法、出世间法、有漏法、无漏法、有为法、无为法、若声闻法、若独觉法、若菩萨法、若如来法，如是一切皆不执著。”

具寿善现白佛言：“世尊，如来常说般若波罗蜜多，般若波罗蜜多以何义故名为般若波罗蜜多？”

佛言：“善现，如是般若波罗蜜多到一切法究竟彼岸故，名般若波罗蜜多。复次，善现，由此般若波罗蜜多，一切声闻、独觉、菩萨及诸如来应、正、等觉能到彼岸故，名般若波罗蜜多。复次，善现，一切如来、应、正等觉及诸菩萨摩诃萨众，用是般若波罗蜜多，依胜义理分析诸法，如析诸色至极微量，犹不见有少实可得故，名般若波罗蜜多。复次，善现，于此般若波罗蜜多包含真如、实际、法界故，名般若波罗蜜多。

“复次，善现，非此般若波罗蜜多有少分法若合若散、若有色若无色、若有见若无见、若有对若无对、若有漏若无漏、若有为若无为。所以者何？善现，如是般若波罗蜜多无色、无见、无对、一相，所谓无相故，名般若波罗蜜多。

“复次，善现，如是般若波罗蜜多能生一切殊胜善法，能发一切智慧辩才，能引一切世、出世乐故，名般若波罗蜜多。

“复次，善现，如是般若波罗蜜多甚深坚实，不可动坏。若菩萨摩诃萨行是般若波罗蜜多，一切恶魔及彼眷属、声闻、独觉、外道、梵志、恶友、怨雠皆不能坏。何以故？善现，由此般若波罗蜜多辩一切法自相皆空，诸恶魔等皆不可得故，名般若波罗蜜多。善现，诸菩萨摩诃萨应如实行如是般若波罗蜜多甚深义趣。

“复次，善现，若菩萨摩诃萨欲行般若波罗蜜多甚深义趣，应行无常义、苦义、空义、无我义，应行苦智义、集智义、灭智义、道智义，应行法智义、类智义、世俗智义、他心智义，应行尽智义、无生智义、如说智义。善现，诸菩萨摩诃萨为行般若波罗蜜多甚深义趣，应行般若波罗蜜多。”

具寿善现白佛言：“世尊，此甚深般若波罗蜜多中义与非义俱不可得，云何菩萨摩诃萨为行般若波罗蜜多甚深义趣，应行般若波罗蜜多？”

佛言：“善现，菩萨摩诃萨为行般若波罗蜜多甚深义趣，应作是念：‘我不应行贪欲义非义，我不应行瞋恚义非义，我不应行愚痴义非义，我不应行邪见义非义，我不应行邪定义非义，我不应行诸恶见趣义非义。’所以者何？善现，贪欲、瞋恚、愚痴、邪见、邪定、见趣、真如、实际，不与诸法为义非义。

“复次，善现，菩萨摩诃萨为行般若波罗蜜多甚深义趣，应作是念：‘我不应行色义非义，我不应行受、想、行、识义非义；我不应行眼处义非义，我不应行耳、鼻、舌、身、意处义非义；我不应行色处义非义，我不应行声、香、味、触、法处义非义；我不应行眼界义非义，我不应行耳、鼻、舌、身、意界义非义；我不应行色界义非义，我不应行声、香、味、触、法界义非义；我不应行眼识界义非义，我不应行耳、鼻、舌、身、意识界义非义；我不应行眼触义非义，我不应行耳、鼻、舌、身、意触义非义；我不应行眼触为缘所生诸受义非义，我不应行耳、鼻、舌、身意触为缘所生诸受义非义；我不应行地界义非义，我不应行水、火、风、空、识界义非义；我不应行无明义非义，我不应行行、识、名色、六处、触、受、爱、取、有、生、老死愁叹苦忧恼义非义；我不应行布施波罗蜜多义非义，我不应行净戒、安忍、精进、静虑、般若波罗蜜多义非义；我不应行内空义非义，我不应行外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空义非义；我不应行真如义非义，我不应行法界、法性、不虚妄性、不变异性、平等性、离生性、法定、法住、实际、虚空界、不思议界义非义；我不应行四念住义非义；我不应行四正断、四神足、五根、五力、七等觉支、八圣道支义非义；我不应行苦圣谛义非义，我不应行集、灭、道圣谛义非义；我不应行四静虑义非义，我不应行四无量、四无色定义非义；我不应行八解脱义非义，我不应行八胜处、九次第定、十遍处义非义；我不应行一切三摩地门义非义，我不应行一切陀罗尼门义非义；我不应行空解脱门义非义，我不应行无相、无愿解脱门义非义；我不应行五眼义非义，我不应行六神通义非义；我不应行佛十力义非义，我不应行四无所畏、四无碍解、大慈、大悲、大喜、大舍、十八佛不共法义非义；我不应行无忘失法义非义，我不应行恒住舍性义非义；我不应行一切智义非义，我不应行道相智、一切相智义非义；我不应行预流果义非义，我不应行一来、不还、阿罗汉果义非义；我不应行独觉菩提义非义；我不应行一切菩萨摩诃萨行义非义；我不应行诸佛无上正等菩提义非义。’

“所以者何？善现，如来得无上正等菩提时，不见有法能与少法为义非义。善现，如来出世若不出世，诸法法性、法住、法定、法尔常住，无法于法为义非义。如是，善现，菩萨摩诃萨应离义非义，常行般若波罗蜜多甚深义趣。”

具寿善现白佛言：“世尊，何故般若波罗蜜多不与诸法为义非义？”

佛言：“善现，甚深般若波罗蜜多于有为法及无为法俱无所作，非恩非怨，无益无损，是故般若波罗蜜多不与诸法为义非义。”

具寿善现复白佛言：“世尊，岂不诸佛及佛弟子、一切贤圣皆以无为为第一义？”

佛言：“善现，如是，如是，如汝所说，佛及弟子、一切贤圣皆以无为法为第一义，然无为法不与诸法为益为损。善现，譬如虚空、真如不与诸法为益为损，菩萨摩诃萨甚深般若波罗蜜多亦复如是，不与诸法为益为损，是故般若波罗蜜多不与诸法为义非义。”

具寿善现白佛言：“世尊，菩萨摩诃萨岂不要学甚深无为般若波罗蜜多，乃能证得一切智智？”

佛言：“善现，如是，如是，如汝所说，菩萨摩诃萨要学甚深无为般若波罗蜜多，乃能证得一切智智，不以二法而为方便。”

“世尊，为以不二法得不二法耶？”

“不也，善现。”

“世尊，为以二法得不二法耶？”

“不也，善现。”

“世尊，若无二法不以二法、不二法得，菩萨摩诃萨云何当得一切智智？”

“善现，二、不二法俱不可得，是故所得一切智智，非有所得故得，亦非无所得故得，有所得法、无所得法不可得故。若如是知，乃能证得一切智智。”

### 初分实说品第六十二之一

尔时，具寿善现白佛言：“世尊，如是般若波罗蜜多极为甚深！世尊，诸菩萨摩诃萨不得有情，亦复不得有情施设，而为有情求趣无上正等菩提，甚为难事。世尊，譬如有人欲于无色、无见、无对、无所依止空中种树，彼极为难；诸菩萨摩诃萨亦复如是，不得有情，亦复不得有情施设，而为有情求趣无上正等菩提，甚为难事。”

佛言：“善现，如是，如是，如汝所说，如是般若波罗蜜多极为甚深！诸菩萨摩诃萨不得有情，亦复不得有情施设，而为有情求趣无上正等菩提，甚为难事。

“善现，诸菩萨摩诃萨虽不见有真实有情及彼施设，而诸有情愚痴颠倒执为实有，轮回生死受苦无穷，为度彼故求趣无上正等菩提，得菩提已断彼我执，及令解脱生死众苦。善现，譬如有人良田种树，是人虽复不见此树根茎、枝叶、华果受者，而种树已随时溉灌勤守护之；此树后时渐得生长，枝叶、华果皆悉茂盛，众人受用愈疾获安。善现，诸菩萨摩诃萨亦复如是，虽不见有有情佛果，而为有情求趣无上正等菩提，渐次修行布施、净戒、安忍、精进、静虑、般若波罗蜜多，既圆满已证得无上正等菩提，令诸有情受用佛树，诸叶华果各得饶益。

“善现当知，叶饶益者，谓诸有情因此佛树脱恶趣苦。华饶益者，谓诸有情因此佛树或生刹帝利大族，或生婆罗门大族，或生长者大族，或生居士大族，或生四大王众天，或生三十三天，或生夜摩天，或生睹史多天，或生乐变化天，或生他化自在天，或生梵众天，或生梵辅天，或生梵会天，或生大梵天，或生光天，或生少光天，或生无量光天，或生极光净天，或生净天，或生少净天，或生无量净天，或生遍净天，或生广天，或生少广天，或生无量广天，或生广果天，或生无烦天，或生无热天，或生善现天，或生善见天，或生色究竟天，或生空无边处天，或生识无边处天，或生无所有处天，或生非想非非想处天。果饶益者，谓诸有情因此佛树或住预流果，或住一来果，或住不还果，或住阿罗汉果，或住独觉菩提，或住无上正等菩提；是诸有情得成佛已，复用佛树枝叶华果饶益有情，令诸有情脱恶趣苦得人天乐，渐次安立令入三乘般涅槃界，谓声闻乘般涅槃界、或独觉乘般涅槃界、或无上乘般涅槃界。善现，是菩萨摩诃萨虽作如是大饶益事，而都不见真实有情得涅槃者，唯见妄想众苦寂灭。

“如是，善现，诸菩萨摩诃萨修行般若波罗蜜多，不得有情及彼施设，然为除彼我执颠倒，求趣无上正等菩提，由此因缘甚为难事。”

尔时，具寿善现白佛言：“世尊，当知菩萨摩诃萨即是如来、应、正等觉。何以故？世尊，因诸菩萨摩诃萨故便能永断一切地狱，亦能永断一切傍生，亦能永断一切鬼界，亦能永断一切无暇，亦能永断一切贫穷，亦能永断一切劣趣，亦能永断一切欲界、色、无色界。”

佛言：“善现，如是，如是，如汝所说，应知菩萨摩诃萨即是如来、应、正等觉。

“善现，若无菩萨摩诃萨发趣无上正等菩提，世间则无过去、未来、现在诸佛证得无上正等菩提，亦无独觉出现于世，亦无阿罗汉出现于世，亦无不还出现于世，亦无一来出现于世，亦无预流出现于世，亦无有能永断地狱，亦无有能永断傍生，亦无有能永断鬼界，亦无有能永断无暇，亦无有能永断贫穷，亦无有能永断劣趣，亦无有能永断欲界、色、无色界。

“是故，善现，如汝所说，当知菩萨摩诃萨即是如来、应、正等觉者，如是，如是，应知菩萨摩诃萨即是如来、应、正等觉。何以故？善现，若由此真如施设如来，即由此真如施设独觉；若由此真如施设独觉，即由此真如施设声闻；若由此真如施设声闻，即由此真如施设一切贤圣；若由此真如施设一切贤圣，即由此真如施设色；若由此真如施设色，即由此真如施设受、想、行、识；若由此真如施设受、想、行、识，即由此真如施设眼处；若由此真如施设眼处，即由此真如施设耳、鼻、舌、身、意处；若由此真如施设耳、鼻、舌、身、意处，即由此真如施设色处；若由此真如施设色处，即由此真如施设声、香、味、触、法处；若由此真如施设声、香、味、触、法处，即由此真如施设眼界；若由此真如施设眼界，即由此真如施设耳、鼻、舌、身、意界；若由此真如施设耳、鼻、舌、身、意界，即由此真如施设色界；若由此真如施设色界，即由此真如施设声、香、味、触、法界；若由此真如施设声、香、味、触、法界，即由此真如施设眼识界；若由此真如施设眼识界，即由此真如施设耳、鼻、舌、身、意识界；若由此真如施设耳、鼻、舌、身、意识界，即由此真如施设眼触；若由此真如施设眼触，即由此真如施设耳、鼻、舌、身、意触；若由此真如施设耳、鼻、舌、身、意触，即由此真如施设眼触为缘所生诸受；若由此真如施设眼触为缘所生诸受，即由此真如施设耳、鼻、舌、身、意触为缘所生诸受；若由此真如施设耳、鼻、舌、身、意触为缘所生诸受，即由此真如施设地界。

## 大般若波罗蜜多经卷第三百六十四

### 初分实说品第六十二之二

“若由此真如施设地界，即由此真如施设水、火、风、空、识界；若由此真如施设水、火、风、空、识界，即由此真如施设无明；若由此真如施设无明，即由此真如施设行、识、名色、六处、触、受、爱、取、有、生、老死愁叹苦忧恼；若由此真如施设行乃至老死愁叹苦忧恼，即由此真如施设布施波罗蜜多；若由此真如施设布施波罗蜜多，即由此真如施设净戒、安忍、精进、静虑、般若波罗蜜多；若由此真如施设净戒乃至般若波罗蜜多，即由此真如施设内空；若由此真如施设内空，即由此真如施设外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；若由此真如施设外空乃至无性自性空，即由此真如施设四念住；若由此真如施设四念住，即由此真如施设四正断、四神足、五根、五力、七等觉支、八圣道支；若由此真如施设四正断乃至八圣道支，即由此真如施设苦圣谛；若由此真如施设苦圣谛，即由此真如施设集、灭、道圣谛；若由此真如施设集、灭、道圣谛，即由此真如施设四静虑；若由此真如施设四静虑，即由此真如施设四无量、四无色定；若由此真如施设四无量、四无色定，即由此真如施设八解脱；若由此真如施设八解脱，即由此真如施设八胜处、九次第定、十遍处；若由此真如施设八胜处、九次第定、十遍处，即由此真如施设一切三摩地门；若由此真如施设一切三摩地门，即由此真如施设一切陀罗尼门；若由此真如施设一切陀罗尼门，即由此真如施设空解脱门；若由此真如施设空解脱门，即由此真如施设无相、无愿解脱门；若由此真如施设无相、无愿解脱门，即由此真如施设五眼；若由此真如施设五眼，即由此真如施设六神通；若由此真如施设六神通，即由此真如施设佛十力；若由此真如施设佛十力，即由此真如施设四无所畏、四无碍解、大慈、大悲、大喜、大舍、十八佛不共法；若由此真如施设四无所畏乃至十八佛不共法，即由此真如施设无忘失法；若由此真如施设无忘失法，即由此真如施设恒住舍性；若由此真如施设恒住舍性，即由此真如施设一切智；若由此真如施设一切智，即由此真如施设道相智、一切相智；若由此真如施设道相智、一切相智，即由此真如施设一切菩萨摩诃萨行；若由此真如施设一切菩萨摩诃萨行，即由此真如施设诸佛无上正等菩提；若由此真如施设诸佛无上正等菩提，即由此真如施设有为界；若由此真如施设有为界，即由此真如施设无为界；若由此真如施设无为界，即由此真如施设一切如来、应、正等觉；若由此真如施设一切如来、应、正等觉，即由此真如施设一切菩萨摩诃萨；若由此真如施设一切菩萨摩诃萨，即由此真如施设一切有情；若由此真如施设一切有情，即由此真如施设一切法。

“如是，善现，一切法真如，一切有情真如，一切如来、应、正等觉真如，一切菩萨摩诃萨真如实皆无异，由无异故说名真如。诸菩萨摩诃萨于此真如，修学圆满证得无上正等菩提故，名如来、应、正等觉。是故，善现，应知菩萨摩诃萨即是如来、应、正等觉，以一切法、一切有情皆以真如为定量故。

“如是，善现，菩萨摩诃萨应学真如甚深般若波罗蜜多。善现，诸菩萨摩诃萨若学真如甚深般若波罗蜜多，则能学一切法真如；若能学一切法真如，则能圆满一切法真如；若能圆满一切法真如，则于一切法真如得自在住；若于一切法真如得自在住，则能善知一切有情根性胜劣；若能善知一切有情根性胜劣，则能具知一切有情胜解差别；若能具知一切有情胜解差别，则知有情自业受果；若知有情自业受果，则能具足愿智；若能具足愿智，则能净修三世妙智；若能净修三世妙智，则能无倒行菩萨行；若能无倒行菩萨行，则能如实成熟有情；若能如实成熟有情，则能如实严净佛土；若能如实严净佛土，则能证得一切智智；若能证得一切智智，则能转妙法轮；若能转妙法轮，则能安立有情于三乘道；若能安立有情于三乘道，则令有情入无余依般涅槃界。

“善现，诸菩萨摩诃萨见如是等自利利他一切功德，应发无上正等觉心勇猛精进，修行般若波罗蜜多坚固无退。”

具寿善现白佛言：“世尊，若菩萨摩诃萨能发无上正等觉心，如说修行甚深般若波罗蜜多，世间天、人、阿素洛等，皆应稽首恭敬供养。”

佛言：“善现，如是，如是，如汝所说，若菩萨摩诃萨能发无上正等觉心，如说修行甚深般若波罗蜜多，世间天、人、阿素洛等，皆应稽首恭敬供养。”

尔时，具寿善现白佛言：“世尊，若菩萨摩诃萨普为度脱诸有情故初发无上正等觉心，获几所福？”

佛言：“善现，若菩萨摩诃萨普为度脱诸有情故初发无上正等觉心，其所获福无量无边，算数譬喻所不能及。

“善现，假使充满小千世界一切有情皆趣声闻或独觉地。于意云何？是诸有情，其福多不？”

善现答言：“甚多，世尊！甚多，善逝！彼所获福无量无边。”

佛言：“善现，彼所获福，于为度脱一切有情初发无上正等觉心一菩萨摩诃萨所获福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。何以故？善现，声闻、独觉皆因菩萨摩诃萨有，非菩萨摩诃萨因诸声闻、独觉而有。

“善现，置小千界一切有情皆趣声闻或独觉地所获福聚，假使充满中千世界一切有情皆趣声闻或独觉地。于意云何？是诸有情，其福多不？”

善现答言：“甚多，世尊！甚多，善逝！彼所获福无量无边。”

佛言：“善现，彼所获福，于为度脱一切有情初发无上正等觉心一菩萨摩诃萨所获福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。

“善现，置中千界一切有情皆趣声闻或独觉地所获福聚，假使充满三千大千世界一切有情皆趣声闻或独觉地。于意云何？是诸有情，其福多不？”

善现答言：“甚多，世尊！甚多，善逝！彼所获福无量无边。”

佛言：“善现，彼所获福，于为度脱一切有情初发无上正等觉心一菩萨摩诃萨所获福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。

“善现，置大千界一切有情皆趣声闻或独觉地所获福聚，假使充满三千大千世界一切有情皆住净观地。于意云何？是诸有情，其福多不？”

善现答言：“甚多，世尊！甚多，善逝！彼所获福无量无边。”

佛言：“善现，彼所获福，于为度脱一切有情初发无上正等觉心一菩萨摩诃萨所获福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。

“善现，置大千界一切有情皆住净观地所获福聚，假使充满三千大千世界一切有情皆住种性地。于意云何？是诸有情，其福多不？”

善现答言：“甚多，世尊！甚多，善逝！彼所获福无量无边。”

佛言：“善现，彼所获福，于为度脱一切有情初发无上正等觉心一菩萨摩诃萨所获福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。

“善现，置大千界一切有情皆住种性地所获福聚，假使充满三千大千世界一切有情皆住第八地。于意云何？是诸有情，其福多不？”

善现答言：“甚多，世尊！甚多，善逝！彼所获福无量无边。”

佛言：“善现，彼所获福，于为度脱一切有情初发无上正等觉心一菩萨摩诃萨所获福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。

“善现，置大千界一切有情皆住第八地所获福聚，假使充满三千大千世界一切有情皆住见地。于意云何？是诸有情，其福多不？”

善现答言：“甚多，世尊！甚多，善逝！彼所获福无量无边。”

佛言：“善现，彼所获福，于为度脱一切有情初发无上正等觉心一菩萨摩诃萨所获福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。

“善现，置大千界一切有情皆住见地所获福聚，假使充满三千大千世界一切有情皆住薄地。于意云何？是诸有情，其福多不？”

善现答言：“甚多，世尊！甚多，善逝！彼所获福无量无边。”

佛言：“善现，彼所获福，于为度脱一切有情初发无上正等觉心一菩萨摩诃萨所获福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。

“善现，置大千界一切有情皆住薄地所获福聚，假使充满三千大千世界一切有情皆住离欲地。于意云何？是诸有情，其福多不？”

善现答言：“甚多，世尊！甚多，善逝！彼所获福无量无边。”

佛言：“善现，彼所获福，于为度脱一切有情初发无上正等觉心一菩萨摩诃萨所获福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。

“善现，置大千界一切有情皆住离欲地所获福聚，假使充满三千大千世界一切有情皆住已办地。于意云何？是诸有情，其福多不？”

善现答言：“甚多，世尊！甚多，善逝！彼所获福无量无边。”

佛言：“善现，彼所获福，于为度脱一切有情初发无上正等觉心一菩萨摩诃萨所获福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。

“善现，置大千界一切有情皆住已办地所获福聚，假使充满三千大千世界一切有情皆住独觉地。于意云何？是诸有情，其福多不？”

善现答言：“甚多，世尊！甚多，善逝！彼所获福无量无边。”

佛言：“善现，彼所获福，于为度脱一切有情初发无上正等觉心一菩萨摩诃萨所获福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。

“善现，假使充满三千大千世界一切有情皆为度脱诸有情故初发无上正等觉心，是诸菩萨摩诃萨所获福聚，于入菩萨正性离生一菩萨摩诃萨所获福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。

“善现，假使充满三千大千世界一切有情皆入菩萨正性离生，是诸菩萨摩诃萨所获福聚，于行菩提向一菩萨摩诃萨所获福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。

“善现，假使充满三千大千世界一切有情皆行菩提向，是诸菩萨摩诃萨所获福聚，于一如来、应、正等觉所获福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。”

尔时，具寿善现白佛言：“世尊，初发无上正等觉心菩萨摩诃萨何所思惟？”

佛言：“善现，初发无上正等觉心菩萨摩诃萨，恒正思惟一切相智。”

具寿善现复白佛言：“世尊，一切相智有何性？一切相智何所缘？何增上？何行相？有何相？”

佛言：“善现，一切相智无性为性，无相无因，无所警觉，无生无现。又汝所问‘一切相智何所缘？何增上？何行相？有何相？’者，善现，一切相智无性为所缘，正念为增上，寂静为行相，无相为相。善现，一切相智如是所缘，如是增上，如是行相，如是相。”

具寿善现复白佛言：“世尊，为但一切相智无性为性？为色、受、想、行、识亦无性为性？为眼处、耳、鼻、舌、身、意处亦无性为性？为色处、声、香、味、触、法处亦无性为性？为眼界、耳、鼻、舌、身、意界亦无性为性？为色界、声、香、味、触、法界亦无性为性？为眼识界、耳、鼻、舌、身、意识界亦无性为性？为眼触、耳、鼻、舌、身、意触亦无性为性？为眼触为缘所生诸受、耳、鼻、舌、身、意触为缘所生诸受亦无性为性？为地界、水、火、风、空、识界亦无性为性？为无明、行、识、名色、六处、触、受、爱、取、有、生、老死愁叹苦忧恼亦无性为性？为内法、外法亦无性为性？为四静虑、四无量、四无色定亦无性为性？为四念住、四正断、四神足、五根、五力、七等觉支、八圣道支亦无性为性？为空解脱门、无相、无愿解脱门亦无性为性？为八解脱、八胜处、九次第定、十遍处亦无性为性？为布施波罗蜜多、净戒、安忍、精进、静虑、般若波罗蜜多亦无性为性？为内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦无性为性？为苦圣谛、集、灭、道圣谛亦无性为性？为一切三摩地门、一切陀罗尼门亦无性为性？为佛十力、四无所畏、四无碍解、十八佛不共法亦无性为性？为大慈、大悲、大喜、大舍亦无性为性？为无忘失法、恒住舍性亦无性为性？为一切智、道相智亦无性为性？为初眼、第二、第三、第四、第五眼亦无性为性？为初神通、第二、第三、第四、第五、第六神通亦无性为性？为有为界、无为界亦无性为性？”

佛言：“善现，非但一切相智无性为性，色、受、想、行、识亦无性为性，眼处、耳、鼻、舌、身、意处亦无性为性，色处、声、香、味、触法处亦无性为性，眼界、耳、鼻、舌、身、意界亦无性为性，色界、声、香、味、触、法界亦无性为性，眼识界、耳、鼻、舌、身、意识界亦无性为性，眼触、耳、鼻、舌、身、意触亦无性为性，眼触为缘所生诸受、耳、鼻、舌、身、意触为缘所生诸受亦无性为性，地界、水、火、风、空、识界亦无性为性，无明、行、识、名色、六处、触、受、爱、取、有、生、老死愁叹苦忧恼亦无性为性，内法、外法亦无性为性，四静虑、四无量、四无色定亦无性为性，四念住、四正断、四神足、五根、五力、七等觉支、八圣道支亦无性为性，空解脱门、无相、无愿解脱门亦无性为性，八解脱、八胜处、九次第定、十遍处亦无性为性，布施波罗蜜多、净戒、安忍、精进、静虑、般若波罗蜜多亦无性为性，内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦无性为性，苦圣谛、集、灭、道圣谛亦无性为性，一切三摩地门、一切陀罗尼门亦无性为性，佛十力、四无所畏、四无碍解、十八佛不共法亦无性为性，大慈、大悲、大喜、大舍亦无性为性，无忘失法、恒住舍性亦无性为性，一切智、道相智亦无性为性，初眼、第二、第三、第四、第五眼亦无性为性，初神通、第二、第三、第四、第五、第六神通亦无性为性，有为界、无为界亦无性为性。”

具寿善现白佛言：“世尊，何缘一切相智无性为性？何缘色、受、想、行、识亦无性为性？何缘眼处、耳、鼻、舌、身、意处亦无性为性？何缘色处、声、香、味、触、法处亦无性为性？何缘眼界、耳、鼻、舌、身、意界亦无性为性？何缘色界、声、香、味、触、法界亦无性为性？何缘眼识界、耳、鼻、舌、身、意识界亦无性为性？何缘眼触、耳、鼻、舌、身、意触亦无性为性？何缘眼触为缘所生诸受、耳、鼻、舌、身、意触为缘所生诸受亦无性为性？何缘地界、水、火、风、空、识界亦无性为性？何缘无明、行、识、名色、六处、触、受、爱、取、有、生、老死愁叹苦忧恼亦无性为性？何缘内法、外法亦无性为性？何缘四静虑、四无量、四无色定亦无性为性？何缘四念住、四正断、四神足、五根、五力、七等觉支、八圣道支亦无性为性？何缘空解脱门、无相、无愿解脱门亦无性为性？何缘八解脱、八胜处、九次第定、十遍处亦无性为性？何缘布施波罗蜜多、净戒、安忍、精进、静虑、般若波罗蜜多亦无性为性？何缘内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦无性为性？何缘苦圣谛、集、灭、道圣谛亦无性为性？何缘一切三摩地门、一切陀罗尼门亦无性为性？何缘佛十力、四无所畏、四无碍解、十八佛不共法亦无性为性？何缘大慈、大悲、大喜、大舍亦无性为性？何缘无忘失法、恒住舍性亦无性为性？何缘一切智、道相智亦无性为性？何缘初眼、第二、第三、第四、第五眼亦无性为性？何缘初神通、第二、第三、第四、第五、第六神通亦无性为性？何缘有为界、无为界亦无性为性？”

佛言：“善现，一切相智自性无故，若法自性无，是法无性为性。色、受、想、行、识自性无故，若法自性无，是法无性为性。眼处、耳、鼻、舌、身、意处自性无故，若法自性无，是法无性为性。色处、声、香、味、触、法处自性无故，若法自性无，是法无性为性。眼界、耳、鼻、舌、身、意界自性无故，若法自性无，是法无性为性。色界、声、香、味、触、法界自性无故，若法自性无，是法无性为性。眼识界、耳、鼻、舌、身、意识界自性无故，若法自性无，是法无性为性。眼触、耳、鼻、舌、身、意触自性无故，若法自性无，是法无性为性。眼触为缘所生诸受、耳、鼻、舌、身、意触为缘所生诸受自性无故，若法自性无，是法无性为性。地界、水、火、风、空、识界自性无故，若法自性无，是法无性为性。无明、行、识、名色、六处、触、受、爱、取、有、生、老死愁叹苦忧恼自性无故，若法自性无，是法无性为性。内法、外法自性无故，若法自性无，是法无性为性。四静虑、四无量、四无色定自性无故，若法自性无，是法无性为性。四念住、四正断、四神足、五根、五力、七等觉支、八圣道支自性无故，若法自性无，是法无性为性。空解脱门、无相、无愿解脱门自性无故，若法自性无，是法无性为性。八解脱、八胜处、九次第定、十遍处自性无故，若法自性无，是法无性为性。布施波罗蜜多、净戒、安忍、精进、静虑、般若波罗蜜多自性无故，若法自性无，是法无性为性。内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空自性无故，若法自性无，是法无性为性。苦圣谛、集、灭、道圣谛自性无故，若法自性无，是法无性为性。一切三摩地门、一切陀罗尼门自性无故，若法自性无，是法无性为性。佛十力、四无所畏、四无碍解、十八佛不共法自性无故，若法自性无，是法无性为性。大慈、大悲、大喜、大舍自性无故，若法自性无，是法无性为性。无忘失法、恒住舍性自性无故，若法自性无，是法无性为性。一切智、道相智自性无故，若法自性无，是法无性为性。初眼、第二、第三、第四、第五眼自性无故，若法自性无，是法无性为性。初神通、第二、第三、第四、第五、第六神通自性无故，若法自性无，是法无性为性。有为界、无为界自性无故，若法自性无，是法无性为性。”

具寿善现白佛言：“世尊，何缘一切相智自性无？”

佛言：“善现，一切相智无和合自性故，若法无和合自性，是法则以无性为性。”

“世尊，何缘色、受、想、行、识自性无？”

“善现，色、受、想、行、识无和合自性故，若法无和合自性，是法则以无性为性。”

“世尊，何缘眼处、耳、鼻、舌、身、意处自性无？”

“善现，眼处、耳、鼻、舌、身、意处无和合自性故，若法无和合自性，是法则以无性为性。”

“世尊，何缘色处、声、香、味、触法处自性无？”

“善现，色处、声、香、味、触法处无和合自性故，若法无和合自性，是法则以无性为性。”

“世尊，何缘眼界、耳、鼻、舌、身、意界自性无？”

“善现，眼界、耳、鼻、舌、身、意界无和合自性故，若法无和合自性，是法则以无性为性。”

“世尊，何缘色界、声、香、味、触法界自性无？”

“善现，色界、声、香、味、触法界无和合自性故，若法无和合自性，是法则以无性为性。”

“世尊，何缘眼识界、耳、鼻、舌、身、意识界自性无？”

“善现，眼识界、耳、鼻、舌、身、意识界无和合自性故，若法无和合自性，是法则以无性为性。”

“世尊，何缘眼触、耳、鼻、舌、身、意触自性无？”

“善现，眼触、耳、鼻、舌、身、意触无和合自性故，若法无和合自性，是法则以无性为性。”

“世尊，何缘眼触为缘所生诸受、耳、鼻、舌、身、意触为缘所生诸受自性无？”

“善现，眼触为缘所生诸受、耳、鼻、舌、身、意触为缘所生诸受无和合自性故，若法无和合自性，是法则以无性为性。”

“世尊，何缘地界、水、火、风、空、识界自性无？”

“善现，地界、水、火、风、空、识界无和合自性故，若法无和合自性，是法则以无性为性。”

“世尊，何缘无明、行、识、名色、六处、触、受、爱、取、有、生、老死愁叹苦忧恼自性无？”

“善现，无明乃至老死愁叹苦忧恼无和合自性故，若法无和合自性，是法则以无性为性。”

“世尊，何缘内法、外法自性无？”

“善现，内法、外法无和合自性故，若法无和合自性，是法则以无性为性。”

“世尊，何缘四静虑、四无量、四无色定自性无？”

“善现，四静虑、四无量、四无色定无和合自性故，若法无和合自性，是法则以无性为性。”

“世尊，何缘四念住、四正断、四神足、五根、五力、七等觉支、八圣道支自性无？”

“善现，四念住乃至八圣道支无和合自性故，若法无和合自性，是法则以无性为性。”

“世尊，何缘空解脱门、无相、无愿解脱门自性无？”

“善现，空解脱门、无相、无愿解脱门无和合自性故，若法无和合自性，是法则以无性为性。”

“世尊，何缘八解脱、八胜处、九次第定、十遍处自性无？”

“善现，八解脱乃至十遍处无和合自性故，若法无和合自性，是法则以无性为性。”

“世尊，何缘布施波罗蜜多、净戒、安忍、精进、静虑、般若波罗蜜多自性无？”

“善现，布施波罗蜜多乃至般若波罗蜜多无和合自性故，若法无和合自性，是法则以无性为性。”

“世尊，何缘内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空自性无？”

“善现，内空乃至无性自性空无和合自性故，若法无和合自性，是法则以无性为性。”

“世尊，何缘苦圣谛、集、灭、道圣谛自性无？”

“善现，苦圣谛、集、灭、道圣谛无和合自性故，若法无和合自性，是法则以无性为性。”

“世尊，何缘一切三摩地门、一切陀罗尼门自性无？”

“善现，一切三摩地门、一切陀罗尼门无和合自性故，若法无和合自性，是法则以无性为性。”

“世尊，何缘佛十力、四无所畏、四无碍解、十八佛不共法自性无？”

“善现，佛十力乃至十八佛不共法无和合自性故，若法无和合自性，是法则以无性为性。”

“世尊，何缘大慈、大悲、大喜、大舍自性无？”

“善现，大慈、大悲、大喜、大舍无和合自性故，若法无和合自性，是法则以无性为性。”

“世尊，何缘无忘失法、恒住舍性自性无？”

“善现，无忘失法、恒住舍性无和合自性故，若法无和合自性，是法则以无性为性。”

“世尊，何缘一切智、道相智自性无？”

“善现，一切智、道相智无和合自性故，若法无和合自性，是法则以无性为性。”

“世尊，何缘初眼、第二、第三、第四、第五眼自性无？”

“善现，初眼、第二、第三、第四、第五眼无和合自性故，若法无和合自性，是法则以无性为性。”

“世尊，何缘初神通、第二、第三、第四、第五、第六神通自性无？”

“善现，初神通、第二、第三、第四、第五、第六神通无和合自性故，若法无和合自性，是法则以无性为性。”

“世尊，何缘有为界、无为界自性无？”

“善现，有为界、无为界无和合自性故，若法无和合自性，是法则以无性为性。

“善现，由是因缘，诸菩萨摩诃萨应知一切法皆以无性为其自性。

## 大般若波罗蜜多经卷第三百六十五

### 初分实说品第六十二之三

“复次，善现，一切法皆以空为自性，一切法皆以无相为自性，一切法皆以无愿为自性。善现，由是因缘，诸菩萨摩诃萨应知一切法皆以无性为其自性。

“复次，善现，一切法皆以真如为自性，一切法皆以法界为自性，一切法皆以法性为自性，一切法皆以不虚妄性为自性，一切法皆以不变异性为自性，一切法皆以平等性为自性，一切法皆以离生性为自性，一切法皆以法定为自性，一切法皆以法住为自性，一切法皆以实际为自性，一切法皆以虚空界为自性，一切法皆以不思议界为自性。善现，由是因缘，诸菩萨摩诃萨应知一切法皆以无性为其自性。”

尔时，具寿善现白佛言：“世尊，若一切法皆以无性为自性者，初发无上正等觉心菩萨摩诃萨成就何等善巧方便，能行布施波罗蜜多，成熟有情、严净佛土？能行净戒、安忍、精进、静虑、般若波罗蜜多，成熟有情、严净佛土？成就何等善巧方便，能住内空，成熟有情、严净佛土？能住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，成熟有情、严净佛土？成就何等善巧方便，能住真如，成熟有情、严净佛土？能住法界、法性、不虚妄性、不变异性、平等性、离生性、法定、法住、实际、虚空界、不思议界，成熟有情、严净佛土？成就何等善巧方便，能行四念住，成熟有情、严净佛土？能行四正断、四神足、五根、五力、七等觉支、八圣道支，成熟有情、严净佛土？成就何等善巧方便，能住苦圣谛，成熟有情、严净佛土？能住集、灭、道圣谛，成熟有情、严净佛土？成就何等善巧方便，能行初静虑，成熟有情、严净佛土？能行第二、第三、第四静虑，成熟有情、严净佛土？成就何等善巧方便，能行慈无量，成熟有情、严净佛土？能行悲、喜、舍无量，成熟有情、严净佛土？成就何等善巧方便，能行空无边处定，成熟有情、严净佛土？能行识无边处、无所有处、非想非非想处定，成熟有情、严净佛土？成就何等善巧方便，能行八解脱，成熟有情、严净佛土？能行八胜处、九次第定、十遍处，成熟有情、严净佛土？成就何等善巧方便，能行一切三摩地门，成熟有情、严净佛土？能行一切陀罗尼门，成熟有情、严净佛土？成就何等善巧方便，能行空解脱门，成熟有情、严净佛土？能行无相、无愿解脱门，成熟有情、严净佛土？成就何等善巧方便，能行五眼，成熟有情、严净佛土？能行六神通，成熟有情、严净佛土？成就何等善巧方便，能行佛十力，成熟有情、严净佛土？能行四无所畏、四无碍解、十八佛不共法，成熟有情、严净佛土？成就何等善巧方便，能行大慈，成熟有情、严净佛土？能行大悲、大喜、大舍，成熟有情、严净佛土？成就何等善巧方便，能行无忘失法，成熟有情、严净佛土？能行恒住舍性，成熟有情、严净佛土？成就何等善巧方便，能行一切智，成熟有情、严净佛土？能行道相智、一切相智，成熟有情、严净佛土？”

佛言：“善现，是菩萨摩诃萨成就如是善巧方便，谓虽修学知一切法皆以无性为其自性，而常精勤成熟有情、严净佛土；虽常精勤成熟有情、严净佛土，而勤修学知诸有情及诸佛土皆以无性为其自性。

“善现，是菩萨摩诃萨虽行布施波罗蜜多学菩提道，而知菩提道无性为自性；虽行净戒、安忍、精进、静虑、般若波罗蜜多，学菩提道，而知菩提道无性为自性。虽住内空学菩提道，而知菩提道无性为自性；虽住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空学菩提道，而知菩提道无性为自性。虽住真如学菩提道，而知菩提道无性为自性；虽住法界、法性、不虚妄性、不变异性、平等性、离生性、法定、法住、实际、虚空界、不思议界学菩提道，而知菩提道无性为自性。虽行四念住学菩提道，而知菩提道无性为自性；虽行四正断、四神足、五根、五力、七等觉支、八圣道支学菩提道，而知菩提道无性为自性。虽住苦圣谛学菩提道，而知菩提道无性为自性；虽住集、灭、道圣谛学菩提道，而知菩提道无性为自性。虽行初静虑学菩提道，而知菩提道无性为自性；虽行第二、第三、第四静虑学菩提道，而知菩提道无性为自性。虽行慈无量学菩提道，而知菩提道无性为自性；虽行悲、喜、舍无量学菩提道，而知菩提道无性为自性。虽行空无边处定学菩提道，而知菩提道无性为自性；虽行识无边处、无所有处、非想非非想处定学菩提道，而知菩提道无性为自性。虽行八解脱学菩提道，而知菩提道无性为自性；虽行八胜处、九次第定、十遍处学菩提道，而知菩提道无性为自性。虽行一切三摩地门学菩提道，而知菩提道无性为自性；虽行一切陀罗尼门学菩提道，而知菩提道无性为自性。虽行空解脱门学菩提道，而知菩提道无性为自性；虽行无相、无愿解脱门学菩提道，而知菩提道无性为自性。虽行五眼学菩提道，而知菩提道无性为自性；虽行六神通学菩提道，而知菩提道无性为自性。虽行佛十力学菩提道，而知菩提道无性为自性，虽行四无所畏、四无碍解、十八佛不共法学菩提道，而知菩提道无性为自性。虽行大慈学菩提道，而知菩提道无性为自性；虽行大悲、大喜、大舍学菩提道，而知菩提道无性为自性。虽行无忘失法学菩提道，而知菩提道无性为自性；虽行恒住舍性学菩提道，而知菩提道无性为自性。虽行一切智学菩提道，而知菩提道无性为自性；虽行道相智、一切相智学菩提道，而知菩提道无性为自性。

“善现，是菩萨摩诃萨如是修行布施波罗蜜多学菩提道，如是修行净戒、安忍、精进、静虑、般若波罗蜜多学菩提道，如是安住内空学菩提道，如是安住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空学菩提道，如是安住真如学菩提道，如是安住法界、法性、不虚妄性、不变异性、平等性、离生性、法定、法住、实际、虚空界、不思议界学菩提道，如是修行四念住学菩提道，如是修行四正断、四神足、五根、五力、七等觉支、八圣道支学菩提道，如是安住苦圣谛学菩提道，如是安住集、灭、道圣谛学菩提道，如是修行初静虑学菩提道，如是修行第二、第三、第四静虑学菩提道，如是修行慈无量学菩提道，如是修行悲、喜、舍无量学菩提道，如是修行空无边处定学菩提道，如是修行识无边处、无所有处、非想非非想处定学菩提道，如是修行八解脱学菩提道，如是修行八胜处、九次第定、十遍处学菩提道，如是修行一切三摩地门学菩提道，如是修行一切陀罗尼门学菩提道，如是修行空解脱门学菩提道，如是修行无相、无愿解脱门学菩提道，如是修行五眼学菩提道，如是修行六神通学菩提道，如是修行佛十力学菩提道，如是修行四无所畏、四无碍解、十八佛不共法学菩提道，如是修行大慈学菩提道，如是修行大悲、大喜、大舍学菩提道，如是修行无忘失法学菩提道，如是修行恒住舍性学菩提道，如是修行一切智学菩提道，如是修行道相智、一切相智学菩提道，乃至未得如来十力、四无所畏、四无碍解、十八佛不共法、大慈、大悲、大喜、大舍、无忘失法、恒住舍性、一切智、道相智、一切相智，皆名学菩提道未得圆满。若于此道已得圆满，则于一切波罗蜜多亦已圆满。波罗蜜多已圆满故，由一刹那相应妙慧证得如来一切相智。尔时，一切微细烦恼习气相续永不生故名无余断，则名如来、应、正等觉；以无障碍清净佛眼，遍观十方三界诸法，尚不得无，况当得有？

“如是，善现，诸菩萨摩诃萨应行般若波罗蜜多，观一切法皆以无性为其自性。

“善现，是名菩萨摩诃萨最胜善巧方便，谓行般若波罗蜜多观一切法，尚不得无，况当得有？

“善现，是菩萨摩诃萨修行布施波罗蜜多时，于此布施施者、受者、诸所施物及菩提心，尚不观无，况观为有？修行净戒波罗蜜多时，于此净戒护净戒处、持净戒者、守净戒心，尚不观无，况观为有？修行安忍波罗蜜多时，于此安忍修安忍处、能安忍者、修安忍心，尚不观无，况观为有？修行精进波罗蜜多时，于此精进修精进处、能精进者、修精进心，尚不观无，况观为有？修行静虑波罗蜜多时，于此静虑修静虑处、能静虑者、修静虑心，尚不观无，况观为有？修行般若波罗蜜多时，于此般若修般若处、修般若者、修般若心，尚不观无，况观为有？

“善现，是菩萨摩诃萨安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空时，于此内空乃至无性自性空能安住者、由此安住、修安住处，尚不观无，况观为有？

“善现，是菩萨摩诃萨安住真如、法界、法性、不虚妄性、不变异性、平等性、离生性、法定、法住、实际、虚空界、不思议界时，于此真如乃至不思议界能安住者、由此安住、修安住处，尚不观无，况观为有？

“善现，是菩萨摩诃萨修行四念住、四正断、四神足、五根、五力、七等觉支、八圣道支时，于此四念住乃至八圣道支能修行者、由此修行及修行处，尚不观无，况观为有？

“善现，是菩萨摩诃萨安住苦圣谛、集、灭、道圣谛时，于此苦圣谛、集、灭、道圣谛能安住者、由此安住、修安住处，尚不观无，况观为有？

“善现，是菩萨摩诃萨修行四静虑、四无量、四无色定时，于此四静虑、四无量、四无色定能修行者，由此修行及修行处，尚不观无，况观为有？

“善现，是菩萨摩诃萨修行八解脱、八胜处、九次第定、十遍处时，于此八解脱、八胜处、九次第定、十遍处能修行者、由此修行及修行处，尚不观无，况观为有？

“善现，是菩萨摩诃萨修行一切三摩地门、一切陀罗尼门时，于此一切三摩地门、一切陀罗尼门能修行者、由此修行及修行处，尚不观无，况观为有？

“善现，是菩萨摩诃萨修行空解脱门、无相、无愿解脱门时，于此空解脱门、无相、无愿解脱门能修行者、由此修行及修行处，尚不观无，况观为有？

“善现，是菩萨摩诃萨修行五眼、六神通时，于此五眼、六神通能修行者、由此修行及修行处，尚不观无，况观为有？

“善现，是菩萨摩诃萨修行佛十力、四无所畏、四无碍解、大慈、大悲、大喜、大舍、十八佛不共法时，于此佛十力乃至十八佛不共法能修行者、由此修行及修行处，尚不观无，况观为有？

“善现，是菩萨摩诃萨修行无忘失法、恒住舍性时，于此无忘失法、恒住舍性能修行者、由此修行及修行处，尚不观无，况观为有？

“善现，是菩萨摩诃萨修行一切智、道相智、一切相智时，于此一切智、道相智、一切相智能修行者、由此修行及修行处，尚不观无，况观为有？

“善现，是菩萨摩诃萨随证得一切智智时，于此一切智智能随证得者、由此随证得及随证得处，尚不观无，况观为有？

“何以故？善现，是菩萨摩诃萨常作是念：‘诸法皆以无性为性。如是无性，本性自尔，非佛所作、非独觉作、非声闻作、亦非余作，以一切法皆无作者，离作者故。’”

尔时，具寿善现白佛言：“世尊，岂不诸法离诸法性？”

佛言：“善现，如是，如是，如汝所说，诸法无不离诸法性。”

具寿善现复白佛言：“世尊，若一切法离法性者，云何离法能知离法若有若无？何以故？世尊，无法不应能知无法，有法不应能知有法，无法不应能知有法，有法不应能知无法。世尊，如是一切法皆无知为性，云何菩萨摩诃萨修行般若波罗蜜多，显示诸法若有若无？”

佛言：“善现，诸菩萨摩诃萨修行般若波罗蜜多，随世俗故，显示诸法若有若无，非随胜义。”

“世尊，世俗、胜义为有异不？”

“不也，善现。非异世俗别有胜义。何以故？善现，世俗真如即是胜义。诸有情类颠倒妄执，于此真如不知不见；菩萨摩诃萨哀愍彼故，随世俗相显示诸法若有若无。复次，善现，诸有情类于蕴等法，起实有想不知非有；菩萨摩诃萨哀愍彼故，分别诸法若有若无。如何当令彼有情类知蕴等法皆非实有？善现，诸菩萨摩诃萨应行如是甚深般若波罗蜜多。”

### 初分巧便行品第六十三之一

尔时，具寿善现白佛言：“世尊，如来常说菩萨行菩萨行，何等名为菩萨行耶？”

佛言：“善现，菩萨行者，谓为无上正等菩提故行，是名菩萨行。”

具寿善现复白佛言：“世尊，菩萨摩诃萨当于何处行菩萨行？”

佛言：“善现，菩萨摩诃萨当于色空行菩萨行，当于受、想、行、识空行菩萨行。菩萨摩诃萨当于眼处空行菩萨行，当于耳、鼻、舌、身、意处空行菩萨行。菩萨摩诃萨当于色处空行菩萨行，当于声、香、味、触、法处空行菩萨行。菩萨摩诃萨当于眼界空行菩萨行，当于耳、鼻、舌、身、意界空行菩萨行。菩萨摩诃萨当于色界空行菩萨行，当于声、香、味、触、法界空行菩萨行。菩萨摩诃萨当于眼识界空行菩萨行，当于耳、鼻、舌、身、意识界空行菩萨行。菩萨摩诃萨当于眼触空行菩萨行，当于耳、鼻、舌、身、意触空行菩萨行。菩萨摩诃萨当于眼触为缘所生诸受空行菩萨行，当于耳、鼻、舌、身、意触为缘所生诸受空行菩萨行。菩萨摩诃萨当于地界空行菩萨行，当于水、火、风、空、识界空行菩萨行。菩萨摩诃萨当于无明空行菩萨行，当于行、识、名色、六处、触、受、爱、取、有、生、老死愁叹苦忧恼空行菩萨行。菩萨摩诃萨当于内法空行菩萨行，当于外法空行菩萨行。菩萨摩诃萨当于布施波罗蜜多空行菩萨行，当于净戒、安忍、精进、静虑、般若波罗蜜多空行菩萨行。菩萨摩诃萨当于内空空行菩萨行，当于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空空行菩萨行。菩萨摩诃萨当于初静虑空行菩萨行，当于第二、第三、第四静虑空行菩萨行。菩萨摩诃萨当于慈无量空行菩萨行，当于悲、喜、舍无量空行菩萨行。菩萨摩诃萨当于空无边处定空行菩萨行，当于识无边处定、无所有处定、非想非非想处定空行菩萨行。菩萨摩诃萨当于四念住空行菩萨行，当于四正断、四神足、五根、五力、七等觉支、八圣道支空行菩萨行。菩萨摩诃萨当于和合空行菩萨行，当于不和合空行菩萨行。菩萨摩诃萨当于空解脱门空行菩萨行，当于无相、无愿解脱门空行菩萨行。菩萨摩诃萨当于八解脱空行菩萨行，当于八胜处、九次第定、十遍处空行菩萨行。菩萨摩诃萨当于苦圣谛空行菩萨行，当于集、灭、道圣谛空行菩萨行。菩萨摩诃萨当于佛十力空行菩萨行，当于四无所畏、四无碍解、十八佛不共法空行菩萨行。菩萨摩诃萨当于大慈空行菩萨行，当于大悲、大喜、大舍空行菩萨行。菩萨摩诃萨当于五眼空行菩萨行，当于六神通空行菩萨行。菩萨摩诃萨当于一切三摩地门空行菩萨行，当于一切陀罗尼门空行菩萨行。菩萨摩诃萨当于严净佛土空行菩萨行，当于成熟有情空行菩萨行。菩萨摩诃萨当于引发辩才陀罗尼空行菩萨行，当于引发文字陀罗尼空行菩萨行。菩萨摩诃萨当于悟入文字陀罗尼空行菩萨行，当于悟入无文字陀罗尼空行菩萨行。菩萨摩诃萨当于有为界空行菩萨行，当于无为界空行菩萨行。菩萨摩诃萨如是行菩萨行时，如佛无上正等菩提，于诸法中不作二相。

“善现，若菩萨摩诃萨如是行般若波罗蜜多时，名为无上正等菩提行菩萨行。”

尔时，具寿善现白佛言：“世尊，如来常说佛陀，佛陀以何义故名为佛陀？”

佛言：“善现，随觉实义，故名佛陀。

“复次，善现，现觉实法，故名佛陀。

“复次，善现，通达实义，故名佛陀。

“复次，善现，于一切法如实现觉，故名佛陀。

“复次，善现，于一切法自相、共相、有相、无相自然开觉，故名佛陀。

“复次，善现，于三世法及无为法，一切种相无障智转，故名佛陀。

“复次，善现，如实开觉一切有情，令离颠倒恶业众苦，故名佛陀。

“复次，善现，能如实觉一切法相，所谓无相，故名佛陀。”

尔时，具寿善现白佛言：“世尊，如来常说菩提，菩提以何义故名为菩提？”

佛言：“善现，证法空义是菩提义，证真如义是菩提义，证实际义是菩提义，证法性义是菩提义，证法界义是菩提义。

“复次，善现，假立名相施设言说，能真实觉最上胜妙，故名菩提。

“复次，善现，不可破坏，不可分别，故名菩提。

“复次，善现，法真如性、不虚妄性、不变异性、无颠倒性，故名菩提。

“复次，善现，唯假名相谓为菩提，而无真实名相可得，故名菩提。

“复次，善现，诸佛所有真净妙觉，故名菩提。

“复次，善现，诸佛由此现觉诸法一切种相，故名菩提。”

尔时，具寿善现白佛言：“世尊，菩萨摩诃萨为菩提故，行布施、净戒、安忍、精进、静虑、般若波罗蜜多时，于何等法为益为损、为增为减、为生为灭、为染为净？

“世尊，菩萨摩诃萨为菩提故，住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空时，于何等法为益为损、为增为减、为生为灭、为染为净？

“世尊，菩萨摩诃萨为菩提故，住真如、法界、法性、不虚妄性、不变异性、平等性、离生性、法定、法住、实际、虚空界、不思议界时，于何等法为益为损、为增为减、为生为灭、为染为净？

“世尊，菩萨摩诃萨为菩提故，修四念住、四正断、四神足、五根、五力、七等觉支、八圣道支时，于何等法为益为损、为增为减、为生为灭、为染为净？

“世尊，菩萨摩诃萨为菩提故，住苦圣谛、集、灭、道圣谛时，于何等法为益为损、为增为减、为生为灭、为染为净？

“世尊，菩萨摩诃萨为菩提故，修四静虑、四无量、四无色定时，于何等法为益为损、为增为减、为生为灭、为染为净？

“世尊，菩萨摩诃萨为菩提故，修八解脱、八胜处、九次第定、十遍处时，于何等法为益为损、为增为减、为生为灭、为染为净？

“世尊，菩萨摩诃萨为菩提故，修三摩地门、陀罗尼门时，于何等法为益为损、为增为减、为生为灭、为染为净？

“世尊，菩萨摩诃萨为菩提故，修空解脱门、无相、无愿解脱门时，于何等法为益为损、为增为减、为生为灭、为染为净？

“世尊，菩萨摩诃萨为菩提故，修五眼、六神通时，于何等法为益为损、为增为减、为生为灭、为染为净？

“世尊，菩萨摩诃萨为菩提故，修佛十力、四无所畏、四无碍解、十八佛不共法时，于何等法为益为损、为增为减、为生为灭、为染为净？

“世尊，菩萨摩诃萨为菩提故，修大慈、大悲、大喜、大舍时，于何等法为益为损、为增为减、为生为灭、为染为净？

“世尊，菩萨摩诃萨为菩提故，修无忘失法、恒住舍性时，于何等法为益为损、为增为减、为生为灭、为染为净？

“世尊，菩萨摩诃萨为菩提故，修一切智、道相智、一切相智时，于何等法为益为损、为增为减、为生为灭、为染为净？”

佛言：“善现，菩萨摩诃萨为菩提故，行布施、净戒、安忍、精进、静虑、般若波罗蜜多时，于一切法无益无损、无增无减、无生无灭、无染无净。

“善现，菩萨摩诃萨为菩提故，住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空时，于一切法无益无损、无增无减、无生无灭、无染无净。

“善现，菩萨摩诃萨为菩提故，住真如、法界、法性、不虚妄性、不变异性、平等性、离生性、法定、法住、实际、虚空界、不思议界时，于一切法无益无损、无增无减、无生无灭、无染无净。

“善现，菩萨摩诃萨为菩提故，修四念住、四正断、四神足、五根、五力、七等觉支、八圣道支时，于一切法无益无损、无增无减、无生无灭、无染无净。

“善现，菩萨摩诃萨为菩提故，住苦圣谛、集、灭、道圣谛时，于一切法无益无损、无增无减、无生无灭、无染无净。

“善现，菩萨摩诃萨为菩提故，修四静虑、四无量、四无色定时，于一切法无益无损、无增无减、无生无灭、无染无净。

“善现，菩萨摩诃萨为菩提故，修八解脱、八胜处、九次第定、十遍处时，于一切法无益无损、无增无减、无生无灭、无染无净。

“善现，菩萨摩诃萨为菩提故，修三摩地门、陀罗尼门时，于一切法无益无损、无增无减、无生无灭、无染无净。

“善现，菩萨摩诃萨为菩提故，修空解脱门、无相、无愿解脱门时，于一切法无益无损、无增无减、无生无灭、无染无净。

“善现，菩萨摩诃萨为菩提故，修五眼、六神通时，于一切法无益无损、无增无减、无生无灭、无染无净。

“善现，菩萨摩诃萨为菩提故，修佛十力、四无所畏、四无碍解、十八佛不共法时，于一切法无益无损、无增无减、无生无灭、无染无净。

“善现，菩萨摩诃萨为菩提故，修大慈、大悲、大喜、大舍时，于一切法无益无损、无增无减、无生无灭、无染无净。

“善现，菩萨摩诃萨为菩提故，修无忘失法、恒住舍性时，于一切法无益无损、无增无减、无生无灭、无染无净。

“善现，菩萨摩诃萨为菩提故，修一切智、道相智、一切相智时，于一切法无益无损、无增无减、无生无灭、无染无净。

“何以故？善现，菩萨摩诃萨为菩提故，行深般若波罗蜜多，于一切法都无所缘而为方便，不为益损、不为增减、不为生灭、不为染净现在前故。”

具寿善现白佛言：“世尊，若菩萨摩诃萨为菩提故，行深般若波罗蜜多，于一切法都无所缘而为方便，不为益不为损、不为增不为减、不为生不为灭、不为染不为净故现在前者，云何菩萨摩诃萨行深般若波罗蜜多时，摄受布施波罗蜜多，摄受净戒、安忍、精进、静虑、般若波罗蜜多？云何菩萨摩诃萨行深般若波罗蜜多时，摄受内空，摄受外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空？云何菩萨摩诃萨行深般若波罗蜜多时，摄受真如，摄受法界、法性、不虚妄性、不变异性、平等性、离生性、法定、法住、实际、虚空界、不思议界？云何菩萨摩诃萨行深般若波罗蜜多时，摄受四念住，摄受四正断、四神足、五根、五力、七等觉支、八圣道支？云何菩萨摩诃萨行深般若波罗蜜多时，摄受苦圣谛，摄受集、灭、道圣谛？云何菩萨摩诃萨行深般若波罗蜜多时，摄受四静虑，摄受四无量、四无色定？云何菩萨摩诃萨行深般若波罗蜜多时，摄受八解脱，摄受八胜处、九次第定、十遍处？云何菩萨摩诃萨行深般若波罗蜜多时，摄受三摩地门，摄受陀罗尼门？云何菩萨摩诃萨行深般若波罗蜜多时，摄受空解脱门，摄受无相、无愿解脱门？云何菩萨摩诃萨行深般若波罗蜜多时，摄受五眼，摄受六神通？云何菩萨摩诃萨行深般若波罗蜜多时，摄受佛十力，摄受四无所畏、四无碍解、十八佛不共法？云何菩萨摩诃萨行深般若波罗蜜多时，摄受大慈，摄受大悲、大喜、大舍？云何菩萨摩诃萨行深般若波罗蜜多时，摄受无忘失法，摄受恒住舍性？云何菩萨摩诃萨行深般若波罗蜜多时，摄受一切智，摄受道相智、一切相智？云何菩萨摩诃萨行深般若波罗蜜多时，超诸声闻及独觉地，趣入菩萨正性离生，修行菩萨十地正行，证得无上正等菩提？”

## 大般若波罗蜜多经卷第三百六十六

### 初分巧便行品第六十三之二

佛言：“善现，菩萨摩诃萨行深般若波罗蜜多时，不以二故摄受布施波罗蜜多，不以二故摄受净戒、安忍、精进、静虑、般若波罗蜜多。菩萨摩诃萨行深般若波罗蜜多时，不以二故摄受内空，不以二故摄受外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空。菩萨摩诃萨行深般若波罗蜜多时，不以二故摄受真如，不以二故摄受法界、法性、不虚妄性、不变异性、平等性、离生性、法定、法住、实际、虚空界、不思议界。菩萨摩诃萨行深般若波罗蜜多时，不以二故摄受四念住，不以二故摄受四正断、四神足、五根、五力、七等觉支、八圣道支。菩萨摩诃萨行深般若波罗蜜多时，不以二故摄受苦圣谛，不以二故摄受集、灭、道圣谛。菩萨摩诃萨行深般若波罗蜜多时，不以二故摄受四静虑，不以二故摄受四无量、四无色定。菩萨摩诃萨行深般若波罗蜜多时，不以二故摄受八解脱，不以二故摄受八胜处、九次第定、十遍处。菩萨摩诃萨行深般若波罗蜜多时，不以二故摄受三摩地门，不以二故摄受陀罗尼门。菩萨摩诃萨行深般若波罗蜜多时，不以二故摄受空解脱门，不以二故摄受无相、无愿解脱门。菩萨摩诃萨行深般若波罗蜜多时，不以二故摄受五眼，不以二故摄受六神通。菩萨摩诃萨行深般若波罗蜜多时，不以二故摄受佛十力，不以二故摄受四无所畏、四无碍解、十八佛不共法。菩萨摩诃萨行深般若波罗蜜多时，不以二故摄受大慈，不以二故摄受大悲、大喜、大舍。菩萨摩诃萨行深般若波罗蜜多时，不以二故摄受无忘失法，不以二故摄受恒住舍性。菩萨摩诃萨行深般若波罗蜜多时，不以二故摄受一切智，不以二故摄受道相智、一切相智。菩萨摩诃萨行深般若波罗蜜多时，不以二故超诸声闻及独觉地，不以二故趣入菩萨正性离生，不以二故修行菩萨十地正行，不以二故证得无上正等菩提。”

具寿善现白佛言：“世尊，若菩萨摩诃萨行深般若波罗蜜多时，不以二故摄受布施波罗蜜多，不以二故摄受净戒、安忍、精进、静虑、般若波罗蜜多；不以二故摄受内空，不以二故摄受外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；不以二故摄受真如，不以二故摄受法界、法性、不虚妄性、不变异性、平等性、离生性、法定、法住、实际、虚空界、不思议界；不以二故摄受四念住，不以二故摄受四正断、四神足、五根、五力、七等觉支、八圣道支；不以二故摄受苦圣谛，不以二故摄受集、灭、道圣谛；不以二故摄受四静虑，不以二故摄受四无量、四无色定；不以二故摄受八解脱，不以二故摄受八胜处、九次第定、十遍处；不以二故摄受三摩地门，不以二故摄受陀罗尼门；不以二故摄受空解脱门，不以二故摄受无相、无愿解脱门；不以二故摄受五眼，不以二故摄受六神通；不以二故摄受佛十力，不以二故摄受四无所畏、四无碍解、十八佛不共法；不以二故摄受大慈，不以二故摄受大悲、大喜、大舍；不以二故摄受无忘失法，不以二故摄受恒住舍性；不以二故摄受一切智，不以二故摄受道相智、一切相智；不以二故超诸声闻及独觉地，不以二故趣入菩萨正性离生，不以二故修行菩萨十地正行，不以二故证得无上正等菩提者，云何菩萨摩诃萨从初发心乃至最后心起，于一切时善法增长？”

佛言：“善现，若菩萨摩诃萨以二故行，则诸善法不得增长。何以故？善现，一切愚夫异生皆依二故，所起种种善法不得增长。菩萨摩诃萨行不二故，从初发心乃至最后心起，于一切时善法增长。

“是故，善现，诸菩萨摩诃萨善根坚固不可制伏，世间天、人、阿素洛等不能破坏令堕声闻或独觉地，世间种种恶不善法不能制伏令行布施波罗蜜多时所起善法不得增长，不能制伏令行净戒、安忍、精进、静虑、般若波罗蜜多时所起善法不得增长；不能制伏令住内空时所起善法不得增长，不能制伏令住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空时所起善法不得增长；不能制伏令住真如时所起善法不得增长，不能制伏令住法界、法性、不虚妄性、不变异性、平等性、离生性、法定、法住、实际、虚空界、不思议界时所起善法不得增长；不能制伏令修四念住时所起善法不得增长，不能制伏令修四正断、四神足、五根、五力、七等觉支、八圣道支时所起善法不得增长；不能制伏令住苦圣谛时所起善法不得增长，不能制伏令住集、灭、道圣谛时所起善法不得增长；不能制伏令修四静虑时所起善法不得增长，不能制伏令修四无量、四无色定时所起善法不得增长；不能制伏令修三摩地门时所起善法不得增长，不能制伏令修陀罗尼门时所起善法不得增长；不能制伏令修空解脱门时所起善法不得增长，不能制伏令修无相、无愿解脱门时所起善法不得增长；不能制伏令修五眼时所起善法不得增长，不能制伏令修六神通时所起善法不得增长；不能制伏令修佛十力时所起善法不得增长，不能制伏令修四无所畏、四无碍解、十八佛不共法时所起善法不得增长；不能制伏令修大慈时所起善法不得增长，不能制伏令修大悲、大喜、大舍时所起善法不得增长；不能制伏令修无忘失法时所起善法不得增长，不能制伏令修恒住舍性时所起善法不得增长；不能制伏令修一切智时所起善法不得增长，不能制伏令修道相智、一切相智时所起善法不得增长。

“是故，善现，菩萨摩诃萨应如是行甚深般若波罗蜜多。”

尔时，具寿善现白佛言：“世尊，菩萨摩诃萨为善根故行深般若波罗蜜多耶？”

佛言：“不也，善现。菩萨摩诃萨不为善根故行深般若波罗蜜多，亦不为不善根故行深般若波罗蜜多。何以故？善现，菩萨摩诃萨法应如是，若未恭敬供养诸佛，若未圆满殊胜善根，若真善友未多摄受，终不能得一切智智。”

具寿善现复白佛言：“世尊，云何菩萨摩诃萨恭敬供养诸佛，圆满殊胜善根，得真善友多所摄受，乃能证得一切智智？”

佛言：“善现，诸菩萨摩诃萨从初发心，恭敬供养无量如来、应、正等觉，从诸佛所闻说契经、应颂、记莂、伽陀、自说、本事、本生、方广、希法、譬喻、论议；闻已总持，持已身语恭敬供养，转读温习令善通利，既通利已心善观察，善观察已深见意趣，见意趣已复善通达，善通达已得陀罗尼，得陀罗尼已起无碍解，起无碍解已乃至证得一切智智，随所生处，于所闻持正法教义终不忘失。于诸佛所种植无量广大善根，由诸善根所摄受故，终不枉生恶趣难处。复由善根所摄受故，于一切时意乐清净；意乐净故，常能严净所求佛土，亦常成熟所化有情。复由善根所摄受故，常不远离真善知识，谓诸如来、应、正等觉及诸菩萨摩诃萨众、独觉、声闻并余能赞佛、法、僧者，常得亲近恭敬供养。

“如是，善现，菩萨摩诃萨恭敬供养诸佛，圆满殊胜善根，得真善友多所摄受，速能证得一切智智。是故，善现，菩萨摩诃萨行深般若波罗蜜多，欲疾证得一切智智，应勤恭敬供养诸佛，摄受圆满殊胜善根，常求亲近真善知识恒无厌倦。”

尔时，具寿善现白佛言：“世尊，若菩萨摩诃萨不恭敬供养诸佛，不圆满殊胜善根，不得善友多所摄受，是菩萨摩诃萨必不能得一切智智？”

佛言：“善现，若不恭敬供养诸佛，不能圆满殊胜善根，不得善友多所摄受者，尚不应得菩萨摩诃萨名，况能证得一切智智？何以故？善现，或有恭敬供养诸佛，种植圆满殊胜善根，得真善友多所摄受，尚不能得一切智智！况不恭敬供养诸佛，不能圆满殊胜善根，不得善友多所摄受，而能证得一切智智？彼若能得一切智智，无有是处。是故，善现，若菩萨摩诃萨欲住菩萨摩诃萨名，欲疾证得一切智智，当勤恭敬供养诸佛，种植圆满殊胜善根，亲近供养真善知识勿生厌倦。”

具寿善现白佛言：“世尊，何因缘故，有菩萨摩诃萨虽已恭敬供养诸佛，种植圆满殊胜善根，得真善友多所摄受，而不能得一切智智？”

佛言：“善现，彼菩萨摩诃萨远离方便善巧力故，不能证得一切智智。谓彼菩萨摩诃萨不从诸佛闻说如是方便善巧，恭敬供养诸佛世尊，种植圆满殊胜善根，亲近供养真善知识故，不能得一切智智。”

尔时，具寿善现白佛言：“世尊，何等名为方便善巧，菩萨摩诃萨成就如是方便善巧，诸有所为定能证得一切智智？”

佛言：“善现，若菩萨摩诃萨从初发心修行布施波罗蜜多时，以一切智智相应作意，或施如来、应、正等觉，或施独觉，或施声闻，或施菩萨摩诃萨，或施诸余沙门婆罗门，或施外道修梵行者，或施贫穷道行苦行及来求者，或施一切人非人等。是菩萨摩诃萨成就如是一切智智相应作意，虽行布施而无施想，无受者想，无施者想，亦无一切我、我所想。何以故？是菩萨摩诃萨观一切法自相皆空，无起、无成、无转、无灭，入诸法相；知一切法无作、无能，入诸行相。是菩萨摩诃萨成就如是方便善巧，恒时增长殊胜善根；由胜善根常增长故，能行布施波罗蜜多，成熟有情、严净佛土。虽行布施而不忻求施所得果，谓不贪著由施所得诸可爱境，亦不耽求由施所得生死胜报，但为救护无救护者，及欲解脱未解脱者，修行布施波罗蜜多。

“复次，善现，若菩萨摩诃萨从初发心修行净戒波罗蜜多时，以一切智智相应作意受持净戒。其心不为贪欲所覆，亦复不为瞋恚所覆，亦复不为愚痴所覆，亦复不为随眠诸缠，及余种种恶不善法障菩提者之所覆蔽，所谓悭吝、恶戒、忿恚、懈怠、劣心、乱心、恶慧、诸慢、过慢、慢过慢、我慢、增上慢、卑慢、邪慢，亦常不起声闻、独觉相应作意。何以故？是菩萨摩诃萨观一切法自相皆空，无起、无成、无转、无灭，入诸法相；知一切法无作、无能，入诸行相。是菩萨摩诃萨成就如是方便善巧，恒时增长殊胜善根；由胜善根常增长故，能行净戒波罗蜜多，成熟有情，严净佛土。虽行净戒而不忻求戒所得果，谓不贪著由戒所得诸可爱境，亦不耽求由戒所得生死胜报，但为救护无救护者，及欲解脱未解脱者，修行净戒波罗蜜多。

“复次，善现，若菩萨摩诃萨从初发心修行安忍波罗蜜多时，以一切智智相应作意修学安忍。是菩萨摩诃萨乃至为护自命因缘，亦不发起一念忿恚恶言加报怨恨之心。是菩萨摩诃萨假使有来欲害其命，劫夺资财、侵陵妻室、虚诳罔冒、离间亲友、粗言骂辱、杂秽嘲诮，或捶、或打、或割、或截，或为种种不饶益事，于彼有情都无忿恨，唯欲作彼利益安乐。何以故？善现，是菩萨摩诃萨观一切法自相皆空，无起、无成、无转、无灭，入诸法相；知一切法无作、无能，入诸行相。是菩萨摩诃萨成就如是方便善巧，恒时增长殊胜善根；由胜善根常增长故，能行安忍波罗蜜多，成熟有情、严净佛土。虽行安忍而不忻求忍所得果，谓不贪著由忍所得诸可爱境，亦不耽求由忍所得生死胜报，但为救护无救护者，及欲解脱未解脱者，修行安忍波罗蜜多。

“复次，善现，若菩萨摩诃萨从初发心修行精进波罗蜜多时，以一切智智相应作意发起正勤，被坚固铠勇猛无怯，远离懈怠懒惰之心。是菩萨摩诃萨为求无上正等菩提，勇猛正勤不惧众苦，亦能方便遮止制伏，谓于人苦、阿素洛苦、鬼界苦、傍生苦、地狱苦及余众苦皆不怯惧，亦能方便遮止制伏，勤修善法常无懈废。何以故？善现，是菩萨摩诃萨观一切法自相皆空，无起、无成、无转、无灭，入诸法相；知一切法无作、无能，入诸行相。是菩萨摩诃萨成就如是方便善巧，恒时增长殊胜善根；由胜善根常增长故，能行精进波罗蜜多，成熟有情、严净佛土。虽行精进而不忻求勤所得果，谓不贪著由勤所得诸可爱境，亦不耽求由勤所得生死胜报，但为救护无救护者，及欲解脱未解脱者，修行精进波罗蜜多。

“复次，善现，若菩萨摩诃萨从初发心修行静虑波罗蜜多时，以一切智智相应作意修学诸定。是菩萨摩诃萨眼见色已不取诸相、不取随好，即于是处防护眼根不放逸住，勿令心起世间贪爱、恶不善法、诸烦恼漏，专修念定守护眼根。是菩萨摩诃萨耳闻声已不取诸相、不取随好，即于是处防护耳根不放逸住，勿令心起世间贪爱、恶不善法、诸烦恼漏，专修念定守护耳根。是菩萨摩诃萨鼻嗅香已不取诸相、不取随好，即于是处防护鼻根不放逸住，勿令心起世间贪爱、恶不善法、诸烦恼漏，专修念定守护鼻根。是菩萨摩诃萨舌尝味已不取诸相、不取随好，即于是处防护舌根不放逸住，勿令心起世间贪爱、恶不善法、诸烦恼漏，专修念定守护舌根。是菩萨摩诃萨身觉触已不取诸相、不取随好，即于是处防护身根不放逸住，勿令心起世间贪爱、恶不善法、诸烦恼漏，专修念定守护身根。是菩萨摩诃萨意了法已不取诸相、不取随好，即于是处防护意根不放逸住，勿令心起世间贪爱、恶不善法、诸烦恼漏，专修念定守护意根。

“是菩萨摩诃萨若行、若住、若坐、若卧、若语、若默，常不舍离三摩呬多奢摩他位。是菩萨摩诃萨若手、若足俱不饕餮，语不刚强，言不喧杂，眼及诸根皆不纷扰，不掉、不动亦不倨傲，身不散乱、语不散乱、心不散乱，身寂静、语寂静、心寂静，若隐若露无异威仪。于诸饮食、衣服、卧具、病缘医药及余资产皆生喜足，易满、易养、易可供事。轨则所行无不调善，虽处喧杂而行远离。于利、于衰、于乐、于苦、于赞、于毁、于称、于讥、于活、于杀，平等无变不高不下。于冤、于亲、于善、于恶，心无憎爱无喜无忧。于诸圣言、于非圣言、于远离、于愦闹，其心平等无有改易。于可爱色、不可爱色，于诸随顺违逆事中，都不分别心常安定。

“何以故？善现，是菩萨摩诃萨观一切法自相皆空，无起、无成、无转、无灭，入诸法相；知一切法无作、无能，入诸行相。是菩萨摩诃萨成就如是方便善巧，恒时增长殊胜善根；由胜善根常增长故，能行静虑波罗蜜多，成熟有情、严净佛土。虽行静虑而不忻求定所得果，谓不贪著由定所得诸可爱境，亦不耽求由定所得生死胜报，但为救护无救护者，及欲解脱未解脱者，修行静虑波罗蜜多。

“复次，善现，若菩萨摩诃萨从初发心修行般若波罗蜜多时，以一切智智相应作意修学般若。是菩萨摩诃萨无诸恶慧，他不能引，远离一切我、我所执，远离一切我见、有情见、命者见、生者见、养者见、士夫见、补特伽罗见、意生见、儒童见、作者见、受者见、知者见、见者见，远离一切有无有见、诸恶见趣，远离憍慢，无分别、无变异而修妙慧。何以故？善现，是菩萨摩诃萨观一切法自相皆空，无起、无成、无转、无灭，入诸法相；知一切法无作、无能，入诸行相。是菩萨摩诃萨成就如是方便善巧，恒时增长殊胜善根；由胜善根常增长故，能行般若波罗蜜多，成熟有情、严净佛土。虽行般若而不忻求慧所得果，谓不贪著由慧所得诸可爱境，亦不耽求由慧所得生死胜报，但为救护无救护者，及欲解脱未解脱者，修行般若波罗蜜多。

“复次，善现，若菩萨摩诃萨从初发心修行般若波罗蜜多时，以一切智智相应作意入初静虑，入第二、第三、第四静虑，入慈无量，入悲、喜、舍无量，入空无边处定，入识无边处、无所有处、非想非非想处定，是菩萨摩诃萨虽于静虑、无量、无色入出自在，而不贪爱彼异熟果。何以故？善现，是菩萨摩诃萨成就最胜方便善巧，由此方便善巧力故，观诸静虑、无量、无色自相皆空，无起、无成、无转、无灭，入诸法相；知一切法无作、无能，入诸行相。是菩萨摩诃萨成就如是方便善巧，恒时增长殊胜善根；由胜善根常增长故，能行静虑、无量、无色，由行静虑、无量、无色便能自在，成熟有情、严净佛土。虽行静虑、无量、无色，而不忻求彼所得果，谓不贪著静虑、无量及无色定所得生死诸异熟果，但为救护无救护者，及为解脱未解脱者，修诸静虑、无量、无色，无所执受。

“复次，善现，若菩萨摩诃萨从初发心修行般若波罗蜜多时，以一切智智相应作意，修学一切菩提分法，成就如是方便善巧，虽行见修所断法道，而不取预流果，亦复不取一来、不还、阿罗汉果、独觉菩提。何以故？善现，是菩萨摩诃萨观一切法自相皆空，无起、无成、无转、无灭，入诸法相；知一切法无作、无能，入诸行相。是菩萨摩诃萨成就如是方便善巧，恒时增长殊胜善根；由胜善根常增长故，行三十七菩提分法。虽行如是菩提分法，而超声闻及独觉地，证入菩萨正性离生。善现，是名菩萨摩诃萨无生法忍。

“复次，善现，若菩萨摩诃萨修行般若波罗蜜多时，以一切智智相应作意，虽得自在顺逆入出八解脱定，亦得自在顺逆入出八胜处定，亦得自在顺逆入出九次第定，亦得自在顺逆入出十遍处定，亦能修习四圣谛观，自在入出三摩地门、陀罗尼门、三解脱门，而能成就方便善巧，不取预流果，亦不取一来、不还、阿罗汉果、独觉菩提。何以故？善现，是菩萨摩诃萨观一切法自相皆空，无起、无成、无转、无灭，入诸法相；知一切法无作、无能，入诸行相。是菩萨摩诃萨成就如是方便善巧，恒时增长殊胜善根；由胜善根常增长故，能行八解脱定、八胜处定、九次第定、十遍处定、四圣谛观、三摩地门、陀罗尼门、三解脱门。虽能行八解脱定乃至三解脱门，而超声闻及独觉地，证入菩萨不退转位。善现，是名菩萨摩诃萨无生法受记忍。

“复次，善现，若菩萨摩诃萨修行般若波罗蜜多时，以一切智智相应作意，学佛十力、四无所畏、四无碍解、十八佛不共法、大慈、大悲、大喜、大舍、无忘失法、恒住舍性、一切智、道相智、一切相智、五眼、六神通，乃至未具成熟有情、严净佛土，且未证得一切智智。何以故？善现，是菩萨摩诃萨观一切法自相皆空，无起、无成、无转、无灭，入诸法相；知一切法无作、无能，入诸行相。是菩萨摩诃萨成就如是方便善巧，恒时增长殊胜善根；由胜善根常增长故，能行佛十力、四无所畏、四无碍解、十八佛不共法、大慈、大悲、大喜、大舍、无忘失法、恒住舍性、一切智、道相智、一切相智、五眼、六神通；由能行佛十力乃至六神通故，便能圆满成熟有情、严净佛土，渐次证得一切智智。

“善现，如是名为方便善巧，若菩萨摩诃萨成就如是方便善巧，诸有所为定能证得一切智智。善现，如是方便善巧，皆由般若波罗蜜多而得成就。是故，善现，诸菩萨摩诃萨应行般若波罗蜜多，诸有所为不求果报。”

### 初分遍学道品第六十四之一

尔时，具寿善现白佛言：“世尊，诸菩萨摩诃萨具最胜觉，虽能受行如是深法，而能于中不求果报。”

佛言：“善现，如是，如是，如汝所说，诸菩萨摩诃萨具最胜觉，虽能受行如是深法，而于其中不求果报。何以故？善现，诸菩萨摩诃萨于自性无动故。”

具寿善现复白佛言：“世尊，诸菩萨摩诃萨能于何等自性无动？”

佛言：“善现，诸菩萨摩诃萨能于无性自性无动。”

“世尊，诸菩萨摩诃萨能于何等诸法无性自性无动？”

“善现，诸菩萨摩诃萨能于色无性自性无动，能于受、想、行、识无性自性无动；能于眼处无性自性无动，能于耳、鼻、舌、身、意处无性自性无动；能于色处无性自性无动，能于声、香、味、触、法处无性自性无动；能于眼界无性自性无动，能于耳、鼻、舌、身、意界无性自性无动；能于色界无性自性无动，能于声、香、味、触、法界无性自性无动；能于眼识界无性自性无动，能于耳、鼻、舌、身、意识界无性自性无动，能于眼触无性自性无动，能于耳、鼻、舌、身、意触无性自性无动；能于眼触为缘所生诸受无性自性无动，能于耳、鼻、舌、身、意触为缘所生诸受无性自性无动；能于地界无性自性无动，能于水、火、风、空、识界无性自性无动；能于无明无性自性无动，能于行、识、名色、六处、触、受、爱、取、有、生、老死愁叹苦忧恼无性自性无动；能于布施波罗蜜多无性自性无动，能于净戒、安忍、精进、静虑、般若波罗蜜多无性自性无动；能于内空无性自性无动，能于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无性自性无动；能于四静虑无性自性无动，能于四无量、四无色定无性自性无动；能于四念住无性自性无动，能于四正断、四神足、五根、五力、七等觉支、八圣道支无性自性无动；能于空解脱门无性自性无动，能于无相、无愿解脱门无性自性无动；能于苦圣谛无性自性无动，能于集、灭、道圣谛无性自性无动；能于八解脱无性自性无动，能于八胜处、九次第定、十遍处无性自性无动；能于一切三摩地门无性自性无动，能于一切陀罗尼门无性自性无动；能于菩萨十地无性自性无动；能于五眼无性自性无动，能于六神通无性自性无动；能于佛十力无性自性无动，能于四无所畏、四无碍解、十八佛不共法无性自性无动；能于大慈无性自性无动，能于大悲、大喜、大舍无性自性无动；能于无忘失法无性自性无动，能于恒住舍性无性自性无动；能于一切智无性自性无动，能于道相智、一切相智无性自性无动；能于预流果无性自性无动，能于一来、不还、阿罗汉果无性自性无动；能于独觉菩提无性自性无动；能于一切菩萨摩诃萨行无性自性无动；能于诸佛无上正等菩提无性自性无动。

“何以故？善现，诸法自性即是无性，无性不能现证无性。”

## 大般若波罗蜜多经卷第三百六十七

### 初分遍学道品第六十四之二

尔时，具寿善现白佛言：“世尊，有性法为能现证无性不？”

“不也，善现。”

“世尊，无性法为能现证有性不？”

“不也，善现。”

“世尊，有性法为能现证有性不？”

“不也，善现。”

“世尊，无性法为能现证无性不？”

“不也，善现。”

“世尊，若尔亦应有性不能现观无性，无性不能现观有性，有性不能现观有性，无性不能现观无性，将无世尊不得、现观？”

佛言：“善现，有得、现观，然离四句。”

“世尊，云何有得、现观，然离四句？”

“善现，非有非无，绝诸戏论，乃名现观，得亦如是。是故我说有得、现观，然离四句。”

尔时，具寿善现白佛言：“世尊，菩萨摩诃萨以何为戏论？”

佛言：“善现，菩萨摩诃萨观色若常若无常是为戏论，观受、想、行、识若常若无常是为戏论；观色若乐若苦是为戏论，观受、想、行、识若乐若苦是为戏论；观色若我若无我是为戏论，观受、想、行、识若我若无我是为戏论；观色若净若不净是为戏论，观受、想、行、识若净若不净是为戏论；观色若寂静若不寂静是为戏论，观受、想、行、识若寂静若不寂静是为戏论；观色若远离若不远离是为戏论，观受、想、行、识若远离若不远离是为戏论；观色若是所遍知若非所遍知是为戏论，观受、想、行、识若是所遍知若非所遍知是为戏论。

“善现，菩萨摩诃萨观眼处若常若无常是为戏论，观耳、鼻、舌、身、意处若常若无常是为戏论；观眼处若乐若苦是为戏论，观耳、鼻、舌、身、意处若乐若苦是为戏论；观眼处若我若无我是为戏论，观耳、鼻、舌、身、意处若我若无我是为戏论；观眼处若净若不净是为戏论，观耳、鼻、舌、身、意处若净若不净是为戏论；观眼处若寂静若不寂静是为戏论，观耳、鼻、舌、身、意处若寂静若不寂静是为戏论；观眼处若远离若不远离是为戏论，观耳、鼻、舌、身、意处若远离若不远离是为戏论；观眼处若是所遍知若非所遍知是为戏论，观耳、鼻、舌、身、意处若是所遍知若非所遍知是为戏论。

“善现，菩萨摩诃萨观色处若常若无常是为戏论，观声、香、味、触、法处若常若无常是为戏论；观色处若乐若苦是为戏论，观声、香、味、触、法处若乐若苦是为戏论；观色处若我若无我是为戏论，观声、香、味、触、法处若我若无我是为戏论；观色处若净若不净是为戏论，观声、香、味、触、法处若净若不净是为戏论；观色处若寂静若不寂静是为戏论，观声、香、味、触、法处若寂静若不寂静是为戏论；观色处若远离若不远离是为戏论，观声、香、味、触、法处若远离若不远离是为戏论；观色处若是所遍知若非所遍知是为戏论，观声、香、味、触、法处若是所遍知若非所遍知是为戏论。

“善现，菩萨摩诃萨观眼界若常若无常是为戏论，观耳、鼻、舌、身、意界若常若无常是为戏论；观眼界若乐若苦是为戏论，观耳、鼻、舌、身、意界若乐若苦是为戏论；观眼界若我若无我是为戏论，观耳、鼻、舌、身、意界若我若无我是为戏论；观眼界若净若不净是为戏论，观耳、鼻、舌、身、意界若净若不净是为戏论；观眼界若寂静若不寂静是为戏论，观耳、鼻、舌、身、意界若寂静若不寂静是为戏论；观眼界若远离若不远离是为戏论，观耳、鼻、舌、身、意界若远离若不远离是为戏论；观眼界若是所遍知若非所遍知是为戏论，观耳、鼻、舌、身、意界若是所遍知若非所遍知是为戏论。

“善现，菩萨摩诃萨观色界若常若无常是为戏论，观声、香、味、触、法界若常若无常是为戏论；观色界若乐若苦是为戏论，观声、香、味、触、法界若乐若苦是为戏论；观色界若我若无我是为戏论，观声、香、味、触、法界若我若无我是为戏论；观色界若净若不净是为戏论，观声、香、味、触、法界若净若不净是为戏论；观色界若寂静若不寂静是为戏论，观声、香、味、触、法界若寂静若不寂静是为戏论；观色界若远离若不远离是为戏论，观声、香、味、触、法界若远离若不远离是为戏论；观色界若是所遍知若非所遍知是为戏论，观声、香、味、触、法界若是所遍知若非所遍知是为戏论。

“善现，菩萨摩诃萨观眼识界若常若无常是为戏论，观耳、鼻、舌、身、意识界若常若无常是为戏论；观眼识界若乐若苦是为戏论，观耳、鼻、舌、身、意识界若乐若苦是为戏论；观眼识界若我若无我是为戏论，观耳、鼻、舌、身、意识界若我若无我是为戏论；观眼识界若净若不净是为戏论，观耳、鼻、舌、身、意识界若净若不净是为戏论；观眼识界若寂静若不寂静是为戏论，观耳、鼻、舌、身、意识界若寂静若不寂静是为戏论；观眼识界若远离若不远离是为戏论，观耳、鼻、舌、身、意识界若远离若不远离是为戏论；观眼识界若是所遍知若非所遍知是为戏论，观耳、鼻、舌、身、意识界若是所遍知若非所遍知是为戏论。

“善现，菩萨摩诃萨观眼触若常若无常是为戏论，观耳、鼻、舌、身、意触若常若无常是为戏论；观眼触若乐若苦是为戏论，观耳、鼻、舌、身、意触若乐若苦是为戏论；观眼触若我若无我是为戏论，观耳、鼻、舌、身、意触若我若无我是为戏论；观眼触若净若不净是为戏论，观耳、鼻、舌、身、意触若净若不净是为戏论；观眼触若寂静若不寂静是为戏论，观耳、鼻、舌、身、意触若寂静若不寂静是为戏论；观眼触若远离若不远离是为戏论，观耳、鼻、舌、身、意触若远离若不远离是为戏论；观眼触若是所遍知若非所遍知是为戏论，观耳、鼻、舌、身、意触若是所遍知若非所遍知是为戏论。

“善现，菩萨摩诃萨观眼触为缘所生诸受若常若无常是为戏论，观耳、鼻、舌、身、意触为缘所生诸受若常若无常是为戏论；观眼触为缘所生诸受若乐若苦是为戏论，观耳、鼻、舌、身、意触为缘所生诸受若乐若苦是为戏论；观眼触为缘所生诸受若我若无我是为戏论，观耳、鼻、舌、身、意触为缘所生诸受若我若无我是为戏论；观眼触为缘所生诸受若净若不净是为戏论，观耳、鼻、舌、身、意触为缘所生诸受若净若不净是为戏论；观眼触为缘所生诸受若寂静若不寂静是为戏论，观耳、鼻、舌、身、意触为缘所生诸受若寂静若不寂静是为戏论；观眼触为缘所生诸受若远离若不远离是为戏论，观耳、鼻、舌、身、意触为缘所生诸受若远离若不远离是为戏论；观眼触为缘所生诸受若是所遍知若非所遍知是为戏论，观耳、鼻、舌、身、意触为缘所生诸受若是所遍知若非所遍知是为戏论。

“善现，菩萨摩诃萨观地界若常若无常是为戏论，观水、火、风、空、识界若常若无常是为戏论；观地界若乐若苦是为戏论，观水、火、风、空、识界若乐若苦是为戏论；观地界若我若无我是为戏论，观水、火、风、空、识界若我若无我是为戏论；观地界若净若不净是为戏论，观水、火、风、空、识界若净若不净是为戏论；观地界若寂静若不寂静是为戏论，观水、火、风、空、识界若寂静若不寂静是为戏论；观地界若远离若不远离是为戏论，观水、火、风、空、识界若远离若不远离是为戏论；观地界若是所遍知若非所遍知是为戏论，观水、火、风、空、识界若是所遍知若非所遍知是为戏论。

“善现，菩萨摩诃萨观无明若常若无常是为戏论，观行、识、名色、六处、触、受、爱、取、有、生、老死愁叹苦忧恼若常若无常是为戏论；观无明若乐若苦是为戏论，观行乃至老死愁叹苦忧恼若乐若苦是为戏论；观无明若我若无我是为戏论，观行乃至老死愁叹苦忧恼若我若无我是为戏论；观无明若净若不净是为戏论，观行乃至老死愁叹苦忧恼若净若不净是为戏论；观无明若寂静若不寂静是为戏论，观行乃至老死愁叹苦忧恼若寂静若不寂静是为戏论；观无明若远离若不远离是为戏论，观行乃至老死愁叹苦忧恼若远离若不远离是为戏论；观无明若是所遍知若非所遍知是为戏论。观行乃至老死愁叹苦忧恼若是所遍知若非所遍知是为戏论。

“善现，菩萨摩诃萨观布施波罗蜜多若常若无常是为戏论，观净戒、安忍、精进、静虑、般若波罗蜜多若常若无常是为戏论；观布施波罗蜜多若乐若苦是为戏论，观净戒乃至般若波罗蜜多若乐若苦是为戏论；观布施波罗蜜多若我若无我是为戏论，观净戒乃至般若波罗蜜多若我若无我是为戏论；观布施波罗蜜多若净若不净是为戏论，观净戒乃至般若波罗蜜多若净若不净是为戏论；观布施波罗蜜多若寂静若不寂静是为戏论，观净戒乃至般若波罗蜜多若寂静若不寂静是为戏论；观布施波罗蜜多若远离若不远离是为戏论，观净戒乃至般若波罗蜜多若远离若不远离是为戏论；观布施波罗蜜多若是所遍知若非所遍知是为戏论，观净戒乃至般若波罗蜜多若是所遍知若非所遍知是为戏论。

“善现，菩萨摩诃萨观内空若常若无常是为戏论，观外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空若常若无常是为戏论；观内空若乐若苦是为戏论，观外空乃至无性自性空若乐若苦是为戏论；观内空若我若无我是为戏论，观外空乃至无性自性空若我若无我是为戏论；观内空若净若不净是为戏论，观外空乃至无性自性空若净若不净是为戏论；观内空若寂静若不寂静是为戏论，观外空乃至无性自性空若寂静若不寂静是为戏论；观内空若远离若不远离是为戏论，观外空乃至无性自性空若远离若不远离是为戏论；观内空若是所遍知若非所遍知是为戏论，观外空乃至无性自性空若是所遍知若非所遍知是为戏论。

“善现，菩萨摩诃萨观真如若常若无常是为戏论，观法界、法性、不虚妄性、不变异性、平等性、离生性、法定、法住、实际、虚空界、不思议界若常若无常是为戏论；观真如若乐若苦是为戏论，观法界乃至不思议界若乐若苦是为戏论；观真如若我若无我是为戏论，观法界乃至不思议界若我若无我是为戏论；观真如若净若不净是为戏论，观法界乃至不思议界若净若不净是为戏论；观真如若寂静若不寂静是为戏论，观法界乃至不思议界若寂静若不寂静是为戏论；观真如若远离若不远离是为戏论，观法界乃至不思议界若远离若不远离是为戏论；观真如若是所遍知若非所遍知是为戏论，观法界乃至不思议界若是所遍知若非所遍知是为戏论。

“善现，菩萨摩诃萨观四念住若常若无常是为戏论，观四正断、四神足、五根、五力、七等觉支、八圣道支若常若无常是为戏论；观四念住若乐若苦是为戏论，观四正断乃至八圣道支若乐若苦是为戏论；观四念住若我若无我是为戏论，观四正断乃至八圣道支若我若无我是为戏论；观四念住若净若不净是为戏论，观四正断乃至八圣道支若净若不净是为戏论；观四念住若寂静若不寂静是为戏论，观四正断乃至八圣道支若寂静若不寂静是为戏论；观四念住若远离若不远离是为戏论，观四正断乃至八圣道支若远离若不远离是为戏论；观四念住若是所遍知若非所遍知是为戏论，观四正断乃至八圣道支若是所遍知若非所遍知是为戏论。

“善现，菩萨摩诃萨观苦圣谛若常若无常是为戏论，观集、灭、道圣谛若常若无常是为戏论；观苦圣谛若乐若苦是为戏论，观集、灭、道圣谛若乐若苦是为戏论；观苦圣谛若我若无我是为戏论，观集、灭、道圣谛若我若无我是为戏论；观苦圣谛若净若不净是为戏论，观集、灭、道圣谛若净若不净是为戏论；观苦圣谛若寂静若不寂静是为戏论，观集、灭、道圣谛若寂静若不寂静是为戏论；观苦圣谛若远离若不远离是为戏论，观集、灭、道圣谛若远离若不远离是为戏论；观苦圣谛若是所遍知若非所遍知是为戏论，观集、灭、道圣谛若是所遍知若非所遍知是为戏论。

“善现，菩萨摩诃萨观四静虑若常若无常是为戏论，观四无量、四无色定若常若无常是为戏论；观四静虑若乐若苦是为戏论，观四无量、四无色定若乐若苦是为戏论；观四静虑若我若无我是为戏论，观四无量、四无色定若我若无我是为戏论；观四静虑若净若不净是为戏论，观四无量、四无色定若净若不净是为戏论；观四静虑若寂静若不寂静是为戏论，观四无量、四无色定若寂静若不寂静是为戏论；观四静虑若远离若不远离是为戏论，观四无量、四无色定若远离若不远离是为戏论；观四静虑若是所遍知若非所遍知是为戏论，观四无量、四无色定若是所遍知若非所遍知是为戏论。

“善现，菩萨摩诃萨观八解脱若常若无常是为戏论，观八胜处、九次第定、十遍处若常若无常是为戏论；观八解脱若乐若苦是为戏论，观八胜处、九次第定、十遍处若乐若苦是为戏论；观八解脱若我若无我是为戏论，观八胜处、九次第定、十遍处若我若无我是为戏论；观八解脱若净若不净是为戏论，观八胜处、九次第定、十遍处若净若不净是为戏论；观八解脱若寂静若不寂静是为戏论，观八胜处、九次第定、十遍处若寂静若不寂静是为戏论；观八解脱若远离若不远离是为戏论，观八胜处、九次第定、十遍处若远离若不远离是为戏论；观八解脱若是所遍知若非所遍知是为戏论，观八胜处、九次第定、十遍处若是所遍知若非所遍知是为戏论。

“善现，菩萨摩诃萨观三摩地门若常若无常是为戏论，观陀罗尼门若常若无常是为戏论；观三摩地门若乐若苦是为戏论，观陀罗尼门若乐若苦是为戏论；观三摩地门若我若无我是为戏论，观陀罗尼门若我若无我是为戏论；观三摩地门若净若不净是为戏论，观陀罗尼门若净若不净是为戏论；观三摩地门若寂静若不寂静是为戏论，观陀罗尼门若寂静若不寂静是为戏论；观三摩地门若远离若不远离是为戏论，观陀罗尼门若远离若不远离是为戏论；观三摩地门若是所遍知若非所遍知是为戏论，观陀罗尼门若是所遍知若非所遍知是为戏论。

“善现，菩萨摩诃萨观空解脱门若常若无常是为戏论，观无相、无愿解脱门若常若无常是为戏论；观空解脱门若乐若苦是为戏论，观无相、无愿解脱门若乐若苦是为戏论；观空解脱门若我若无我是为戏论，观无相、无愿解脱门若我若无我是为戏论；观空解脱门若净若不净是为戏论，观无相、无愿解脱门若净若不净是为戏论；观空解脱门若寂静若不寂静是为戏论，观无相、无愿解脱门若寂静若不寂静是为戏论；观空解脱门若远离若不远离是为戏论，观无相、无愿解脱门若远离若不远离是为戏论；观空解脱门若是所遍知若非所遍知是为戏论，观无相、无愿解脱门若是所遍知若非所遍知是为戏论。

“善现，菩萨摩诃萨观极喜地若常若无常是为戏论，观离垢地、发光地、焰慧地、极难胜地、现前地、远行地、不动地、善慧地、法云地若常若无常是为戏论；观极喜地若乐若苦是为戏论，观离垢地乃至法云地若乐若苦是为戏论；观极喜地若我若无我是为戏论，观离垢地乃至法云地若我若无我是为戏论；观极喜地若净若不净是为戏论，观离垢地乃至法云地若净若不净是为戏论；观极喜地若寂静若不寂静是为戏论，观离垢地乃至法云地若寂静若不寂静是为戏论；观极喜地若远离若不远离是为戏论，观离垢地乃至法云地若远离若不远离是为戏论；观极喜地若是所遍知若非所遍知是为戏论，观离垢地乃至法云地若是所遍知若非所遍知是为戏论。

“善现，菩萨摩诃萨观五眼若常若无常是为戏论，观六神通若常若无常是为戏论；观五眼若乐若苦是为戏论，观六神通若乐若苦是为戏论；观五眼若我若无我是为戏论，观六神通若我若无我是为戏论；观五眼若净若不净是为戏论，观六神通若净若不净是为戏论；观五眼若寂静若不寂静是为戏论，观六神通若寂静若不寂静是为戏论；观五眼若远离若不远离是为戏论，观六神通若远离若不远离是为戏论；观五眼若是所遍知若非所遍知是为戏论，观六神通若是所遍知若非所遍知是为戏论。

“善现，菩萨摩诃萨观佛十力若常若无常是为戏论，观四无所畏、四无碍解、十八佛不共法若常若无常是为戏论；观佛十力若乐若苦是为戏论，观四无所畏、四无碍解、十八佛不共法若乐若苦是为戏论；观佛十力若我若无我是为戏论，观四无所畏、四无碍解、十八佛不共法若我若无我是为戏论；观佛十力若净若不净是为戏论，观四无所畏、四无碍解、十八佛不共法若净若不净是为戏论；观佛十力若寂静若不寂静是为戏论，观四无所畏、四无碍解、十八佛不共法若寂静若不寂静是为戏论；观佛十力若远离若不远离是为戏论，观四无所畏、四无碍解、十八佛不共法若远离若不远离是为戏论；观佛十力若是所遍知若非所遍知是为戏论，观四无所畏、四无碍解、十八佛不共法若是所遍知若非所遍知是为戏论。

“善现，菩萨摩诃萨观大慈若常若无常是为戏论，观大悲、大喜、大舍若常若无常是为戏论；观大慈若乐若苦是为戏论，观大悲、大喜、大舍若乐若苦是为戏论；观大慈若我若无我是为戏论，观大悲、大喜、大舍若我若无我是为戏论；观大慈若净若不净是为戏论，观大悲、大喜、大舍若净若不净是为戏论；观大慈若寂静若不寂静是为戏论，观大悲、大喜、大舍若寂静若不寂静是为戏论；观大慈若远离若不远离是为戏论，观大悲、大喜、大舍若远离若不远离是为戏论；观大慈若是所遍知若非所遍知是为戏论，观大悲、大喜、大舍若是所遍知若非所遍知是为戏论。

“善现，菩萨摩诃萨观无忘失法若常若无常是为戏论，观恒住舍性若常若无常是为戏论；观无忘失法若乐若苦是为戏论，观恒住舍性若乐若苦是为戏论；观无忘失法若我若无我是为戏论，观恒住舍性若我若无我是为戏论；观无忘失法若净若不净是为戏论，观恒住舍性若净若不净是为戏论；观无忘失法若寂静若不寂静是为戏论，观恒住舍性若寂静若不寂静是为戏论；观无忘失法若远离若不远离是为戏论，观恒住舍性若远离若不远离是为戏论；观无忘失法若是所遍知若非所遍知是为戏论，观恒住舍性若是所遍知若非所遍知是为戏论。

“善现，菩萨摩诃萨观一切智若常若无常是为戏论，观道相智、一切相智若常若无常是为戏论；观一切智若乐若苦是为戏论，观道相智、一切相智若乐若苦是为戏论；观一切智若我若无我是为戏论，观道相智、一切相智若我若无我是为戏论；观一切智若净若不净是为戏论，观道相智、一切相智若净若不净是为戏论；观一切智若寂静若不寂静是为戏论，观道相智、一切相智若寂静若不寂静是为戏论；观一切智若远离若不远离是为戏论，观道相智、一切相智若远离若不远离是为戏论；观一切智若是所遍知若非所遍知是为戏论，观道相智、一切相智若是所遍知若非所遍知是为戏论。

“善现，菩萨摩诃萨观预流果若常若无常是为戏论，观一来、不还、阿罗汉果、独觉菩提若常若无常是为戏论；观预流果若乐若苦是为戏论，观一来、不还、阿罗汉果、独觉菩提若乐若苦是为戏论；观预流果若我若无我是为戏论，观一来、不还、阿罗汉果、独觉菩提若我若无我是为戏论；观预流果若净若不净是为戏论，观一来、不还、阿罗汉果、独觉菩提若净若不净是为戏论；观预流果若寂静若不寂静是为戏论，观一来、不还、阿罗汉果、独觉菩提若寂静若不寂静是为戏论；观预流果若远离若不远离是为戏论，观一来、不还、阿罗汉果、独觉菩提若远离若不远离是为戏论；观预流果若是所遍知若非所遍知是为戏论，观一来、不还、阿罗汉果、独觉菩提若是所遍知若非所遍知是为戏论。

“善现，菩萨摩诃萨观一切菩萨摩诃萨行若常若无常是为戏论，观诸佛无上正等菩提若常若无常是为戏论；观一切菩萨摩诃萨行若乐若苦是为戏论，观诸佛无上正等菩提若乐若苦是为戏论；观一切菩萨摩诃萨行若我若无我是为戏论，观诸佛无上正等菩提若我若无我是为戏论；观一切菩萨摩诃萨行若净若不净是为戏论，观诸佛无上正等菩提若净若不净是为戏论；观一切菩萨摩诃萨行若寂静若不寂静是为戏论，观诸佛无上正等菩提若寂静若不寂静是为戏论；观一切菩萨摩诃萨行若远离若不远离是为戏论，观诸佛无上正等菩提若远离若不远离是为戏论；观一切菩萨摩诃萨行若是所遍知若非所遍知是为戏论，观诸佛无上正等菩提若是所遍知若非所遍知是为戏论。

“复次，善现，菩萨摩诃萨若作是念：‘苦圣谛应遍知’，是为戏论；‘集圣谛应永断’，是为戏论；‘灭圣谛应作证’，是为戏论；‘道圣谛应修习’，是为戏论。’

“善现，菩萨摩诃萨若作是念：‘应修四静虑’，是为戏论；‘应修四无量、四无色定’，是为戏论。’

“善现，菩萨摩诃萨若作是念：‘应修四念住’，是为戏论；‘应修四正断、四神足、五根、五力、七等觉支、八圣道支’，是为戏论。’

“善现，菩萨摩诃萨若作是念：‘应修空解脱门’，是为戏论；‘应修无相、无愿解脱门’，是为戏论。’

“善现，菩萨摩诃萨若作是念：‘应修八解脱’，是为戏论；‘应修八胜处、九次第定、十遍处’，是为戏论。’

“善现，菩萨摩诃萨若作是念：‘应修五眼’，是为戏论；‘应修六神通’，是为戏论。’

“善现，菩萨摩诃萨若作是念：‘应超预流果’，是为戏论；‘应超一来、不还、阿罗汉果、独觉菩提’，是为戏论。’

“善现，菩萨摩诃萨若作是念：‘应行布施波罗蜜多’，是为戏论；‘应行净戒、安忍、精进、静虑、般若波罗蜜多’，是为戏论。’

“善现，菩萨摩诃萨若作是念：‘应住内空’，是为戏论；‘应住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空’，是为戏论。’

“善现，菩萨摩诃萨若作是念：‘应住真如’，是为戏论；‘应住法界、法性、不虚妄性、不变异性、平等性、离生性、法定、法住、实际、虚空界、不思议界’，是为戏论。’

“善现，菩萨摩诃萨若作是念：‘应趣入菩萨正性离生’，是为戏论；‘应圆满菩萨十地正行’，是为戏论。’

“善现，菩萨摩诃萨若作是念：‘应成熟有情’，是为戏论；‘应严净佛土’，是为戏论。’

“善现，菩萨摩诃萨若作是念：‘应起佛十力’，是为戏论；‘应起四无所畏、四无碍解、十八佛不共法’，是为戏论。’

“善现，菩萨摩诃萨若作是念：‘应起大慈’，是为戏论；‘应起大悲、大喜、大舍’，是为戏论。’

“善现，菩萨摩诃萨若作是念：‘应起无忘失法’，是为戏论；‘应起恒住舍性’，是为戏论。’

“善现，菩萨摩诃萨若作是念：‘应起一切智’，是为戏论；‘应起道相智、一切相智’，是为戏论。’

“善现，菩萨摩诃萨若作是念：‘应起一切三摩地门’，是为戏论；‘应起一切陀罗尼门’，是为戏论。’

“善现，菩萨摩诃萨若作是念：‘应断一切烦恼习气相续’，是为戏论；‘应证诸佛无上正等菩提’，是为戏论。’

“善现，如是等类一切戏论，是为菩萨摩诃萨所有戏论。

## 大般若波罗蜜多经卷第三百六十八

### 初分遍学道品第六十四之三

“复次，善现，菩萨摩诃萨行深般若波罗蜜多时，应观色若常若无常，不可戏论故不应戏论；应观受、想、行、识若常若无常，不可戏论故不应戏论；应观色若乐若苦，不可戏论故不应戏论；应观受、想、行、识若乐若苦，不可戏论故不应戏论；应观色若我若无我，不可戏论故不应戏论；应观受、想、行、识若我若无我，不可戏论故不应戏论；应观色若净若不净，不可戏论故不应戏论；应观受、想、行、识若净若不净，不可戏论故不应戏论；应观色若寂静若不寂静，不可戏论故不应戏论；应观受、想、行、识若寂静若不寂静，不可戏论故不应戏论；应观色若远离若不远离，不可戏论故不应戏论；应观受、想、行、识若远离若不远离，不可戏论故不应戏论；应观色若是所遍知若非所遍知，不可戏论故不应戏论；应观受、想、行、识若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观眼处若常若无常，不可戏论故不应戏论；应观耳、鼻、舌、身、意处若常若无常，不可戏论故不应戏论；应观眼处若乐若苦，不可戏论故不应戏论；应观耳、鼻、舌、身、意处若乐若苦，不可戏论故不应戏论；应观眼处若我若无我，不可戏论故不应戏论；应观耳、鼻、舌、身、意处若我若无我，不可戏论故不应戏论；应观眼处若净若不净，不可戏论故不应戏论；应观耳、鼻、舌、身、意处若净若不净，不可戏论故不应戏论；应观眼处若寂静若不寂静，不可戏论故不应戏论；应观耳、鼻、舌、身、意处若寂静若不寂静，不可戏论故不应戏论；应观眼处若远离若不远离，不可戏论故不应戏论；应观耳、鼻、舌、身、意处若远离若不远离，不可戏论故不应戏论；应观眼处若是所遍知若非所遍知，不可戏论故不应戏论；应观耳、鼻、舌、身、意处若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观色处若常若无常，不可戏论故不应戏论；应观声、香、味、触、法处若常若无常，不可戏论故不应戏论；应观色处若乐若苦，不可戏论故不应戏论；应观声、香、味、触、法处若乐若苦，不可戏论故不应戏论；应观色处若我若无我，不可戏论故不应戏论；应观声、香、味、触、法处若我若无我，不可戏论故不应戏论；应观色处若净若不净，不可戏论故不应戏论；应观声、香、味、触、法处若净若不净，不可戏论故不应戏论；应观色处若寂静若不寂静，不可戏论故不应戏论；应观声、香、味、触、法处若寂静若不寂静，不可戏论故不应戏论；应观色处若远离若不远离，不可戏论故不应戏论；应观声、香、味、触、法处若远离若不远离，不可戏论故不应戏论；应观色处若是所遍知若非所遍知，不可戏论故不应戏论；应观声、香、味、触、法处若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观眼界若常若无常，不可戏论故不应戏论；应观耳、鼻、舌、身、意界若常若无常，不可戏论故不应戏论；应观眼界若乐若苦，不可戏论故不应戏论；应观耳、鼻、舌、身、意界若乐若苦，不可戏论故不应戏论；应观眼界若我若无我，不可戏论故不应戏论；应观耳、鼻、舌、身、意界若我若无我，不可戏论故不应戏论；应观眼界若净若不净，不可戏论故不应戏论；应观耳、鼻、舌、身、意界若净若不净，不可戏论故不应戏论；应观眼界若寂静若不寂静，不可戏论故不应戏论；应观耳、鼻、舌、身、意界若寂静若不寂静，不可戏论故不应戏论；应观眼界若远离若不远离，不可戏论故不应戏论；应观耳、鼻、舌、身、意界若远离若不远离，不可戏论故不应戏论；应观眼界若是所遍知若非所遍知，不可戏论故不应戏论；应观耳、鼻、舌、身、意界若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观色界若常若无常，不可戏论故不应戏论；应观声、香、味、触、法界若常若无常，不可戏论故不应戏论；应观色界若乐若苦，不可戏论故不应戏论；应观声、香、味、触、法界若乐若苦，不可戏论故不应戏论；应观色界若我若无我，不可戏论故不应戏论；应观声、香、味、触、法界若我若无我，不可戏论故不应戏论；应观色界若净若不净，不可戏论故不应戏论；应观声、香、味、触、法界若净若不净，不可戏论故不应戏论；应观色界若寂静若不寂静，不可戏论故不应戏论；应观声、香、味、触、法界若寂静若不寂静，不可戏论故不应戏论；应观色界若远离若不远离，不可戏论故不应戏论；应观声、香、味、触、法界若远离若不远离，不可戏论故不应戏论；应观色界若是所遍知若非所遍知，不可戏论故不应戏论；应观声、香、味、触、法界若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观眼识界若常若无常，不可戏论故不应戏论；应观耳、鼻、舌、身、意识界若常若无常，不可戏论故不应戏论；应观眼识界若乐若苦，不可戏论故不应戏论；应观耳、鼻、舌、身、意识界若乐若苦，不可戏论故不应戏论；应观眼识界若我若无我，不可戏论故不应戏论；应观耳、鼻、舌、身、意识界若我若无我，不可戏论故不应戏论；应观眼识界若净若不净，不可戏论故不应戏论；应观耳、鼻、舌、身、意识界若净若不净，不可戏论故不应戏论；应观眼识界若寂静若不寂静，不可戏论故不应戏论；应观耳、鼻、舌、身、意识界若寂静若不寂静，不可戏论故不应戏论；应观眼识界若远离若不远离，不可戏论故不应戏论；应观耳、鼻、舌、身、意识界若远离若不远离，不可戏论故不应戏论；应观眼识界若是所遍知若非所遍知，不可戏论故不应戏论；应观耳、鼻、舌、身、意识界若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观眼触若常若无常，不可戏论故不应戏论；应观耳、鼻、舌、身、意触若常若无常，不可戏论故不应戏论；应观眼触若乐若苦，不可戏论故不应戏论；应观耳、鼻、舌、身、意触若乐若苦，不可戏论故不应戏论；应观眼触若我若无我，不可戏论故不应戏论；应观耳、鼻、舌、身、意触若我若无我，不可戏论故不应戏论；应观眼触若净若不净，不可戏论故不应戏论；应观耳、鼻、舌、身、意触若净若不净，不可戏论故不应戏论；应观眼触若寂静若不寂静，不可戏论故不应戏论；应观耳、鼻、舌、身、意触若寂静若不寂静，不可戏论故不应戏论；应观眼触若远离若不远离，不可戏论故不应戏论；应观耳、鼻、舌、身、意触若远离若不远离，不可戏论故不应戏论；应观眼触若是所遍知若非所遍知，不可戏论故不应戏论；应观耳、鼻、舌、身、意触若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观眼触为缘所生诸受若常若无常，不可戏论故不应戏论；应观耳、鼻、舌、身、意触为缘所生诸受若常若无常，不可戏论故不应戏论；应观眼触为缘所生诸受若乐若苦，不可戏论故不应戏论；应观耳、鼻、舌、身、意触为缘所生诸受若乐若苦，不可戏论故不应戏论；应观眼触为缘所生诸受若我若无我，不可戏论故不应戏论；应观耳、鼻、舌、身、意触为缘所生诸受若我若无我，不可戏论故不应戏论；应观眼触为缘所生诸受若净若不净，不可戏论故不应戏论；应观耳、鼻、舌、身、意触为缘所生诸受若净若不净，不可戏论故不应戏论；应观眼触为缘所生诸受若寂静若不寂静，不可戏论故不应戏论；应观耳、鼻、舌、身、意触为缘所生诸受若寂静若不寂静，不可戏论故不应戏论；应观眼触为缘所生诸受若远离若不远离，不可戏论故不应戏论；应观耳、鼻、舌、身、意触为缘所生诸受若远离若不远离，不可戏论故不应戏论；应观眼触为缘所生诸受若是所遍知若非所遍知，不可戏论故不应戏论；应观耳、鼻、舌、身、意触为缘所生诸受若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观地界若常若无常，不可戏论故不应戏论；应观水、火、风、空、识界若常若无常，不可戏论故不应戏论；应观地界若乐若苦，不可戏论故不应戏论；应观水、火、风、空、识界若乐若苦，不可戏论故不应戏论；应观地界若我若无我，不可戏论故不应戏论；应观水、火、风、空、识界若我若无我，不可戏论故不应戏论；应观地界若净若不净，不可戏论故不应戏论；应观水、火、风、空、识界若净若不净，不可戏论故不应戏论；应观地界若寂静若不寂静，不可戏论故不应戏论；应观水、火、风、空、识界若寂静若不寂静，不可戏论故不应戏论；应观地界若远离若不远离，不可戏论故不应戏论；应观水、火、风、空、识界若远离若不远离，不可戏论故不应戏论；应观地界若是所遍知若非所遍知，不可戏论故不应戏论；应观水、火、风、空、识界若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观无明若常若无常，不可戏论故不应戏论；应观行、识、名色、六处、触、受、爱、取、有、生、老死愁叹苦忧恼若常若无常，不可戏论故不应戏论；应观无明若乐若苦，不可戏论故不应戏论；应观行乃至老死愁叹苦忧恼若乐若苦，不可戏论故不应戏论；应观无明若我若无我，不可戏论故不应戏论；应观行乃至老死愁叹苦忧恼若我若无我，不可戏论故不应戏论；应观无明若净若不净，不可戏论故不应戏论；应观行乃至老死愁叹苦忧恼若净若不净，不可戏论故不应戏论；应观无明若寂静若不寂静，不可戏论故不应戏论；应观行乃至老死愁叹苦忧恼若寂静若不寂静，不可戏论故不应戏论；应观无明若远离若不远离，不可戏论故不应戏论；应观行乃至老死愁叹苦忧恼若远离若不远离，不可戏论故不应戏论；应观无明若是所遍知若非所遍知，不可戏论故不应戏论；应观行乃至老死愁叹苦忧恼若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观布施波罗蜜多若常若无常，不可戏论故不应戏论；应观净戒、安忍、精进、静虑、般若波罗蜜多若常若无常，不可戏论故不应戏论；应观布施波罗蜜多若乐若苦，不可戏论故不应戏论；应观净戒乃至般若波罗蜜多若乐若苦，不可戏论故不应戏论；应观布施波罗蜜多若我若无我，不可戏论故不应戏论；应观净戒乃至般若波罗蜜多若我若无我，不可戏论故不应戏论；应观布施波罗蜜多若净若不净，不可戏论故不应戏论；应观净戒乃至般若波罗蜜多若净若不净，不可戏论故不应戏论；应观布施波罗蜜多若寂静若不寂静，不可戏论故不应戏论；应观净戒乃至般若波罗蜜多若寂静若不寂静，不可戏论故不应戏论；应观布施波罗蜜多若远离若不远离，不可戏论故不应戏论；应观净戒乃至般若波罗蜜多若远离若不远离，不可戏论故不应戏论；应观布施波罗蜜多若是所遍知若非所遍知，不可戏论故不应戏论；应观净戒乃至般若波罗蜜多若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观内空若常若无常，不可戏论故不应戏论；应观外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空若常若无常，不可戏论故不应戏论；应观内空若乐若苦，不可戏论故不应戏论；应观外空乃至无性自性空若乐若苦，不可戏论故不应戏论；应观内空若我若无我，不可戏论故不应戏论；应观外空乃至无性自性空若我若无我，不可戏论故不应戏论；应观内空若净若不净，不可戏论故不应戏论；应观外空乃至无性自性空若净若不净，不可戏论故不应戏论；应观内空若寂静若不寂静，不可戏论故不应戏论；应观外空乃至无性自性空若寂静若不寂静，不可戏论故不应戏论；应观内空若远离若不远离，不可戏论故不应戏论；应观外空乃至无性自性空若远离若不远离，不可戏论故不应戏论；应观内空若是所遍知若非所遍知，不可戏论故不应戏论；应观外空乃至无性自性空若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观真如若常若无常，不可戏论故不应戏论；应观法界、法性、不虚妄性、不变异性、平等性、离生性、法定、法住、实际、虚空界、不思议界若常若无常，不可戏论故不应戏论；应观真如若乐若苦，不可戏论故不应戏论；应观法界乃至不思议界若乐若苦，不可戏论故不应戏论；应观真如若我若无我，不可戏论故不应戏论；应观法界乃至不思议界若我若无我，不可戏论故不应戏论；应观真如若净若不净，不可戏论故不应戏论；应观法界乃至不思议界若净若不净，不可戏论故不应戏论；应观真如若寂静若不寂静，不可戏论故不应戏论；应观法界乃至不思议界若寂静若不寂静，不可戏论故不应戏论；应观真如若远离若不远离，不可戏论故不应戏论；应观法界乃至不思议界若远离若不远离，不可戏论故不应戏论；应观真如若是所遍知若非所遍知，不可戏论故不应戏论；应观法界乃至不思议界若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观四念住若常若无常，不可戏论故不应戏论；应观四正断、四神足、五根、五力、七等觉支、八圣道支若常若无常，不可戏论故不应戏论；应观四念住若乐若苦，不可戏论故不应戏论；应观四正断乃至八圣道支若乐若苦，不可戏论故不应戏论；应观四念住若我若无我，不可戏论故不应戏论；应观四正断乃至八圣道支若我若无我，不可戏论故不应戏论；应观四念住若净若不净，不可戏论故不应戏论；应观四正断乃至八圣道支若净若不净，不可戏论故不应戏论；应观四念住若寂静若不寂静，不可戏论故不应戏论；应观四正断乃至八圣道支若寂静若不寂静，不可戏论故不应戏论；应观四念住若远离若不远离，不可戏论故不应戏论；应观四正断乃至八圣道支若远离若不远离，不可戏论故不应戏论；应观四念住若是所遍知若非所遍知，不可戏论故不应戏论；应观四正断乃至八圣道支若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观苦圣谛若常若无常，不可戏论故不应戏论；应观集、灭、道圣谛若常若无常，不可戏论故不应戏论；应观苦圣谛若乐若苦，不可戏论故不应戏论；应观集、灭、道圣谛若乐若苦，不可戏论故不应戏论；应观苦圣谛若我若无我，不可戏论故不应戏论；应观集、灭、道圣谛若我若无我，不可戏论故不应戏论；应观苦圣谛若净若不净，不可戏论故不应戏论；应观集、灭、道圣谛若净若不净，不可戏论故不应戏论；应观苦圣谛若寂静若不寂静，不可戏论故不应戏论；应观集、灭、道圣谛若寂静若不寂静，不可戏论故不应戏论；应观苦圣谛若远离若不远离，不可戏论故不应戏论；应观集、灭、道圣谛若远离若不远离，不可戏论故不应戏论；应观苦圣谛若是所遍知若非所遍知，不可戏论故不应戏论；应观集、灭、道圣谛若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观四静虑若常若无常，不可戏论故不应戏论；应观四无量、四无色定若常若无常，不可戏论故不应戏论；应观四静虑若乐若苦，不可戏论故不应戏论；应观四无量、四无色定若乐若苦，不可戏论故不应戏论；应观四静虑若我若无我，不可戏论故不应戏论；应观四无量、四无色定若我若无我，不可戏论故不应戏论；应观四静虑若净若不净，不可戏论故不应戏论；应观四无量、四无色定若净若不净，不可戏论故不应戏论；应观四静虑若寂静若不寂静，不可戏论故不应戏论；应观四无量、四无色定若寂静若不寂静，不可戏论故不应戏论；应观四静虑若远离若不远离，不可戏论故不应戏论；应观四无量、四无色定若远离若不远离，不可戏论故不应戏论；应观四静虑若是所遍知若非所遍知，不可戏论故不应戏论；应观四无量、四无色定若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观八解脱若常若无常，不可戏论故不应戏论；应观八胜处、九次第定、十遍处若常若无常，不可戏论故不应戏论；应观八解脱若乐若苦，不可戏论故不应戏论；应观八胜处、九次第定、十遍处若乐若苦，不可戏论故不应戏论；应观八解脱若我若无我，不可戏论故不应戏论；应观八胜处、九次第定、十遍处若我若无我，不可戏论故不应戏论；应观八解脱若净若不净，不可戏论故不应戏论；应观八胜处、九次第定、十遍处若净若不净，不可戏论故不应戏论，应观八解脱若寂静若不寂静，不可戏论故不应戏论；应观八胜处、九次第定、十遍处若寂静若不寂静，不可戏论故不应戏论；应观八解脱若远离若不远离，不可戏论故不应戏论；应观八胜处、九次第定、十遍处若远离若不远离，不可戏论故不应戏论；应观八解脱若是所遍知若非所遍知，不可戏论故不应戏论；应观八胜处、九次第定、十遍处若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观三摩地门若常若无常，不可戏论故不应戏论；应观陀罗尼门若常若无常，不可戏论故不应戏论；应观三摩地门若乐若苦，不可戏论故不应戏论；应观陀罗尼门若乐若苦，不可戏论故不应戏论；应观三摩地门若我若无我，不可戏论故不应戏论；应观陀罗尼门若我若无我，不可戏论故不应戏论；应观三摩地门若净若不净，不可戏论故不应戏论；应观陀罗尼门若净若不净，不可戏论故不应戏论；应观三摩地门若寂静若不寂静，不可戏论故不应戏论；应观陀罗尼门若寂静若不寂静，不可戏论故不应戏论；应观三摩地门若远离若不远离，不可戏论故不应戏论；应观陀罗尼门若远离若不远离，不可戏论故不应戏论；应观三摩地门若是所遍知若非所遍知，不可戏论故不应戏论；应观陀罗尼门若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观空解脱门若常若无常，不可戏论故不应戏论；应观无相、无愿解脱门若常若无常，不可戏论故不应戏论；应观空解脱门若乐若苦，不可戏论故不应戏论；应观无相、无愿解脱门若乐若苦，不可戏论故不应戏论；应观空解脱门若我若无我，不可戏论故不应戏论；应观无相、无愿解脱门若我若无我，不可戏论故不应戏论；应观空解脱门若净若不净，不可戏论故不应戏论；应观无相、无愿解脱门若净若不净，不可戏论故不应戏论；应观空解脱门若寂静若不寂静，不可戏论故不应戏论；应观无相、无愿解脱门若寂静若不寂静，不可戏论故不应戏论；应观空解脱门若远离若不远离，不可戏论故不应戏论；应观无相、无愿解脱门若远离若不远离，不可戏论故不应戏论；应观空解脱门若是所遍知若非所遍知，不可戏论故不应戏论；应观无相、无愿解脱门若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观极喜地若常若无常，不可戏论故不应戏论；应观离垢地、发光地、焰慧地、极难胜地、现前地、远行地、不动地、善慧地、法云地若常若无常，不可戏论故不应戏论；应观极喜地若乐若苦，不可戏论故不应戏论；应观离垢地乃至法云地若乐若苦，不可戏论故不应戏论；应观极喜地若我若无我，不可戏论故不应戏论；应观离垢地乃至法云地若我若无我，不可戏论故不应戏论；应观极喜地若净若不净，不可戏论故不应戏论；应观离垢地乃至法云地若净若不净，不可戏论故不应戏论；应观极喜地若寂静若不寂静，不可戏论故不应戏论；应观离垢地乃至法云地若寂静若不寂静，不可戏论故不应戏论；应观极喜地若远离若不远离，不可戏论故不应戏论；应观离垢地乃至法云地若远离若不远离，不可戏论故不应戏论；应观极喜地若是所遍知若非所遍知，不可戏论故不应戏论；应观离垢地乃至法云地若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观五眼若常若无常，不可戏论故不应戏论；应观六神通若常若无常，不可戏论故不应戏论；应观五眼若乐若苦，不可戏论故不应戏论；应观六神通若乐若苦，不可戏论故不应戏论；应观五眼若我若无我，不可戏论故不应戏论；应观六神通若我若无我，不可戏论故不应戏论；应观五眼若净若不净，不可戏论故不应戏论；应观六神通若净若不净，不可戏论故不应戏论；应观五眼若寂静若不寂静，不可戏论故不应戏论；应观六神通若寂静若不寂静，不可戏论故不应戏论；应观五眼若远离若不远离，不可戏论故不应戏论；应观六神通若远离若不远离，不可戏论故不应戏论；应观五眼若是所遍知若非所遍知，不可戏论故不应戏论；应观六神通若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观佛十力若常若无常，不可戏论故不应戏论；应观四无所畏、四无碍解、十八佛不共法若常若无常，不可戏论故不应戏论；应观佛十力若乐若苦，不可戏论故不应戏论；应观四无所畏、四无碍解、十八佛不共法若乐若苦，不可戏论故不应戏论；应观佛十力若我若无我，不可戏论故不应戏论；应观四无所畏、四无碍解、十八佛不共法若我若无我，不可戏论故不应戏论；应观佛十力若净若不净，不可戏论故不应戏论；应观四无所畏、四无碍解、十八佛不共法若净若不净，不可戏论故不应戏论；应观佛十力若寂静若不寂静，不可戏论故不应戏论；应观四无所畏、四无碍解、十八佛不共法若寂静若不寂静，不可戏论故不应戏论；应观佛十力若远离若不远离，不可戏论故不应戏论；应观四无所畏、四无碍解、十八佛不共法若远离若不远离，不可戏论故不应戏论；应观佛十力若是所遍知若非所遍知，不可戏论故不应戏论；应观四无所畏、四无碍解、十八佛不共法若是所遍知若非所遍知，不可戏论故不应戏论。

## 大般若波罗蜜多经卷第三百六十九

### 初分遍学道品第六十四之四

“善现，菩萨摩诃萨行深般若波罗蜜多时，应观大慈若常若无常，不可戏论故不应戏论；应观大悲、大喜、大舍若常若无常，不可戏论故不应戏论；应观大慈若乐若苦，不可戏论故不应戏论；应观大悲、大喜、大舍若乐若苦，不可戏论故不应戏论；应观大慈若我若无我，不可戏论故不应戏论；应观大悲、大喜、大舍若我若无我，不可戏论故不应戏论；应观大慈若净若不净，不可戏论故不应戏论；应观大悲、大喜、大舍若净若不净，不可戏论故不应戏论；应观大慈若寂静若不寂静，不可戏论故不应戏论；应观大悲、大喜、大舍若寂静若不寂静，不可戏论故不应戏论；应观大慈若远离若不远离，不可戏论故不应戏论；应观大悲、大喜、大舍若远离若不远离，不可戏论故不应戏论；应观大慈若是所遍知若非所遍知，不可戏论故不应戏论；应观大悲、大喜、大舍若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观无忘失法若常若无常，不可戏论故不应戏论；应观恒住舍性若常若无常，不可戏论故不应戏论；应观无忘失法若乐若苦，不可戏论故不应戏论；应观恒住舍性若乐若苦，不可戏论故不应戏论；应观无忘失法若我若无我，不可戏论故不应戏论；应观恒住舍性若我若无我，不可戏论故不应戏论；应观无忘失法若净若不净，不可戏论故不应戏论；应观恒住舍性若净若不净，不可戏论故不应戏论；应观无忘失法若寂静若不寂静，不可戏论故不应戏论；应观恒住舍性若寂静若不寂静，不可戏论故不应戏论；应观无忘失法若远离若不远离，不可戏论故不应戏论；应观恒住舍性若远离若不远离，不可戏论故不应戏论；应观无忘失法若是所遍知若非所遍知，不可戏论故不应戏论；应观恒住舍性若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观一切智若常若无常，不可戏论故不应戏论，应观道相智、一切相智若常若无常，不可戏论故不应戏论；应观一切智若乐若苦，不可戏论故不应戏论；应观道相智、一切相智若乐若苦，不可戏论故不应戏论；应观一切智若我若无我，不可戏论故不应戏论；应观道相智、一切相智若我若无我，不可戏论故不应戏论；应观一切智若净若不净，不可戏论故不应戏论，应观道相智、一切相智若净若不净，不可戏论故不应戏论，应观一切智若寂静若不寂静，不可戏论故不应戏论；应观道相智、一切相智若寂静若不寂静，不可戏论故不应戏论；应观一切智若远离若不远离，不可戏论故不应戏论；应观道相智、一切相智若远离若不远离，不可戏论故不应戏论；应观一切智若是所遍知若非所遍知，不可戏论故不应戏论；应观道相智、一切相智若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观预流果若常若无常，不可戏论故不应戏论；应观一来、不还、阿罗汉果、独觉菩提若常若无常，不可戏论故不应戏论；应观预流果若乐若苦，不可戏论故不应戏论；应观一来、不还、阿罗汉果、独觉菩提若乐若苦，不可戏论故不应戏论；应观预流果若我若无我，不可戏论故不应戏论；应观一来、不还、阿罗汉果、独觉菩提若我若无我，不可戏论故不应戏论；应观预流果若净若不净，不可戏论故不应戏论；应观一来、不还、阿罗汉果、独觉菩提若净若不净，不可戏论故不应戏论；应观预流果若寂静若不寂静，不可戏论故不应戏论；应观一来、不还、阿罗汉果、独觉菩提若寂静若不寂静，不可戏论故不应戏论；应观预流果若远离若不远离，不可戏论故不应戏论；应观一来、不还、阿罗汉果、独觉菩提若远离若不远离，不可戏论故不应戏论；应观预流果若是所遍知若非所遍知，不可戏论故不应戏论；应观一来、不还、阿罗汉果、独觉菩提若是所遍知若非所遍知，不可戏论故不应戏论。

“善现，菩萨摩诃萨行深般若波罗蜜多时，应观一切菩萨摩诃萨行若常若无常，不可戏论故不应戏论；应观诸佛无上正等菩提若常若无常，不可戏论故不应戏论；应观一切菩萨摩诃萨行若乐若苦，不可戏论故不应戏论；应观诸佛无上正等菩提若乐若苦，不可戏论故不应戏论；应观一切菩萨摩诃萨行若我若无我，不可戏论故不应戏论；应观诸佛无上正等菩提若我若无我，不可戏论故不应戏论；应观一切菩萨摩诃萨行若净若不净，不可戏论故不应戏论；应观诸佛无上正等菩提若净若不净，不可戏论故不应戏论；应观一切菩萨摩诃萨行若寂静若不寂静，不可戏论故不应戏论；应观诸佛无上正等菩提若寂静若不寂静，不可戏论故不应戏论；应观一切菩萨摩诃萨行若远离若不远离，不可戏论故不应戏论；应观诸佛无上正等菩提若远离若不远离，不可戏论故不应戏论；应观一切菩萨摩诃萨行若是所遍知若非所遍知，不可戏论故不应戏论；应观诸佛无上正等菩提若是所遍知若非所遍知，不可戏论故不应戏论。

“复次，善现，菩萨摩诃萨行深般若波罗蜜多时，应观苦圣谛若应遍知若不应遍知，不可戏论故不应戏论；应观集圣谛若应永断若不应永断，不可戏论故不应戏论；应观灭圣谛若应作证若不应作证，不可戏论故不应戏论；应观道圣谛若应修习若不应修习，不可戏论故不应戏论。

“善现，菩萨摩诃萨行深般若波罗蜜多时，应观四静虑若应修若不应修，不可戏论故不应戏论；应观四无量、四无色定若应修若不应修，不可戏论故不应戏论。

“善现，菩萨摩诃萨行深般若波罗蜜多时，应观四念住若应修若不应修，不可戏论故不应戏论；应观四正断、四神足、五根、五力、七等觉支、八圣道支若应修若不应修，不可戏论故不应戏论。

“善现，菩萨摩诃萨行深般若波罗蜜多时，应观空解脱门若应修若不应修，不可戏论故不应戏论；应观无相、无愿解脱门若应修若不应修，不可戏论故不应戏论。

“善现，菩萨摩诃萨行深般若波罗蜜多时，应观八解脱若应修若不应修，不可戏论故不应戏论；应观八胜处、九次第定、十遍处若应修若不应修，不可戏论故不应戏论。

“善现，菩萨摩诃萨行深般若波罗蜜多时，应观五眼若应修若不应修，不可戏论故不应戏论；应观六神通若应修若不应修，不可戏论故不应戏论。

“善现，菩萨摩诃萨行深般若波罗蜜多时，应观预流果若应超若不应超，不可戏论故不应戏论；应观一来、不还、阿罗汉果、独觉菩提若应超若不应超，不可戏论故不应戏论。

“善现，菩萨摩诃萨行深般若波罗蜜多时，应观布施波罗蜜多若应行若不应行，不可戏论故不应戏论；应观净戒、安忍、精进、静虑、般若波罗蜜多若应行若不应行，不可戏论故不应戏论。

“善现，菩萨摩诃萨行深般若波罗蜜多时，应观内空若应住若不应住，不可戏论故不应戏论；应观外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空若应住若不应住，不可戏论故不应戏论。

“善现，菩萨摩诃萨行深般若波罗蜜多时，应观真如若应住若不应住，不可戏论故不应戏论；应观法界、法性、不虚妄性、不变异性、平等性、离生性、法定、法住、实际、虚空界、不思议界若应住若不应住，不可戏论故不应戏论。

“善现，菩萨摩诃萨行深般若波罗蜜多时，应观菩萨正性离生若应趣入若不应趣入，不可戏论故不应戏论；应观菩萨十地正行若应圆满若不应圆满，不可戏论故不应戏论。

“善现，菩萨摩诃萨行深般若波罗蜜多时，应观一切有情若应成熟若不应成熟，不可戏论故不应戏论；应观一切佛土若应严净若不应严净，不可戏论故不应戏论。

“善现，菩萨摩诃萨行深般若波罗蜜多时，应观佛十力若应起若不应起，不可戏论故不应戏论；应观四无所畏、四无碍解、十八佛不共法若应起若不应起，不可戏论故不应戏论。

“善现，菩萨摩诃萨行深般若波罗蜜多时，应观大慈若应起若不应起，不可戏论故不应戏论；应观大悲、大喜、大舍若应起若不应起，不可戏论故不应戏论。

“善现，菩萨摩诃萨行深般若波罗蜜多时，应观无忘失法若应起若不应起，不可戏论故不应戏论；应观恒住舍性若应起若不应起，不可戏论故不应戏论。

“善现，菩萨摩诃萨行深般若波罗蜜多时，应观一切智若应起若不应起，不可戏论故不应戏论；应观道相智、一切相智若应起若不应起，不可戏论故不应戏论。

“善现，菩萨摩诃萨行深般若波罗蜜多时，应观一切三摩地门若应起若不应起，不可戏论故不应戏论；应观一切陀罗尼门若应起若不应起，不可戏论故不应戏论。

“善现，菩萨摩诃萨行深般若波罗蜜多时，应观一切烦恼习气相续若应断若不应断，不可戏论故不应戏论；应观诸佛无上正等菩提若应证若不应证，不可戏论故不应戏论。

“善现，菩萨摩诃萨行深般若波罗蜜多时，应观如是等一切法及诸有情，皆不可戏论故不应戏论。

“何以故？善现，以一切法有性不能戏论，有性无性不能戏论，无性有性不能戏论，无性无性不能戏论。有性离有无性法不可得，若能戏论、若所戏论，若戏论处，都无所有。

“是故，善现，色无戏论，受、想、行、识无戏论；眼处无戏论，耳、鼻、舌、身、意处无戏论；色处无戏论，声、香、味、触、法处无戏论；眼界无戏论，耳、鼻、舌、身、意界无戏论；色界无戏论，声、香、味、触、法界无戏论；眼识界无戏论，耳、鼻、舌、身、意识界无戏论；眼触无戏论，耳、鼻、舌、身、意触无戏论；眼触为缘所生诸受无戏论，耳、鼻、舌、身、意触为缘所生诸受无戏论；地界无戏论，水、火、风、空、识界无戏论；无明无戏论，行、识、名色、六处、触、受、爱、取、有、生、老死愁叹苦忧恼无戏论；布施波罗蜜多无戏论，净戒、安忍、精进、静虑、般若波罗蜜多无戏论；内空无戏论，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无戏论；真如无戏论，法界、法性、不虚妄性、不变异性、平等性、离生性、法定、法住、实际、虚空界、不思议界无戏论；四念住无戏论，四正断、四神足、五根、五力、七等觉支、八圣道支无戏论；苦圣谛无戏论，集、灭、道圣谛无戏论；四静虑无戏论，四无量、四无色定无戏论；八解脱无戏论，八胜处、九次第定、十遍处无戏论；一切三摩地门无戏论，一切陀罗尼门无戏论；空解脱门无戏论，无相、无愿解脱门无戏论；极喜地无戏论，离垢地、发光地、焰慧地、极难胜地、现前地、远行地、不动地、善慧地、法云地无戏论；五眼无戏论，六神通无戏论；佛十力无戏论，四无所畏、四无碍解、十八佛不共法无戏论；大慈无戏论，大悲、大喜、大舍无戏论，无忘失法无戏论，恒住舍性无戏论；一切智无戏论，道相智、一切相智无戏论；预流果无戏论，一来、不还、阿罗汉果、独觉菩提无戏论；一切菩萨摩诃萨行无戏论，永断一切烦恼习气相续无戏论，诸佛无上正等菩提无戏论。

“如是，善现，诸菩萨摩诃萨应行无戏论甚深般若波罗蜜多。”

尔时，具寿善现白佛言：“世尊，菩萨摩诃萨行深般若波罗蜜多时，云何观一切法皆无戏论？”

佛言：“善现，菩萨摩诃萨行深般若波罗蜜多时，观色无自性，观受、想、行、识无自性。若法无自性则不应戏论，是故色无戏论，受、想、行、识亦无戏论。

“善现，菩萨摩诃萨行深般若波罗蜜多时，观眼处无自性，观耳、鼻、舌、身、意处无自性。若法无自性则不应戏论，是故眼处无戏论，耳、鼻、舌、身、意处亦无戏论。

“善现，菩萨摩诃萨行深般若波罗蜜多时，观色处无自性，观声、香、味、触、法处无自性。若法无自性则不应戏论，是故色处无戏论，声、香、味、触、法处亦无戏论。

“善现，菩萨摩诃萨行深般若波罗蜜多时，观眼界无自性，观耳、鼻、舌、身、意界无自性。若法无自性则不应戏论，是故眼界无戏论，耳、鼻、舌、身、意界亦无戏论。

“善现，菩萨摩诃萨行深般若波罗蜜多时，观色界无自性，观声、香、味、触、法界无自性。若法无自性则不应戏论，是故色界无戏论，声、香、味、触、法界亦无戏论。

“善现，菩萨摩诃萨行深般若波罗蜜多时，观眼识界无自性，观耳、鼻、舌、身、意识界无自性。若法无自性则不应戏论，是故眼识界无戏论，耳、鼻、舌、身、意识界亦无戏论。

“善现，菩萨摩诃萨行深般若波罗蜜多时，观眼触无自性，观耳、鼻、舌、身、意触无自性。若法无自性则不应戏论，是故眼触无戏论，耳、鼻、舌、身、意触亦无戏论。

“善现，菩萨摩诃萨行深般若波罗蜜多时，观眼触为缘所生诸受无自性，观耳、鼻、舌、身、意触为缘所生诸受无自性。若法无自性则不应戏论，是故眼触为缘所生诸受无戏论，耳、鼻、舌、身、意触为缘所生诸受亦无戏论。

“善现，菩萨摩诃萨行深般若波罗蜜多时，观地界无自性，观水、火、风、空、识界无自性。若法无自性则不应戏论，是故地界无戏论，水、火、风、空、识界亦无戏论。

“善现，菩萨摩诃萨行深般若波罗蜜多时，观无明无自性，观行、识、名色、六处、触、受、爱、取、有、生、老死愁叹苦忧恼无自性。若法无自性则不应戏论，是故无明无戏论，行乃至老死愁叹苦忧恼亦无戏论。

“善现，菩萨摩诃萨行深般若波罗蜜多时，观布施波罗蜜多无自性，观净戒、安忍、精进、静虑、般若波罗蜜多无自性。若法无自性则不应戏论，是故布施波罗蜜多无戏论，净戒乃至般若波罗蜜多亦无戏论。

“善现，菩萨摩诃萨行深般若波罗蜜多时，观内空无自性，观外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无自性。若法无自性则不应戏论，是故内空无戏论，外空乃至无性自性空亦无戏论。

“善现，菩萨摩诃萨行深般若波罗蜜多时，观真如无自性，观法界、法性、不虚妄性、不变异性、平等性、离生性、法定、法住、实际、虚空界、不思议界无自性。若法无自性则不应戏论，是故真如无戏论，法界乃至不思议界亦无戏论。

“善现，菩萨摩诃萨行深般若波罗蜜多时，观四念住无自性，观四正断、四神足、五根、五力、七等觉支、八圣道支无自性。若法无自性则不应戏论，是故四念住无戏论，四正断乃至八圣道支亦无戏论。

“善现，菩萨摩诃萨行深般若波罗蜜多时，观苦圣谛无自性，观集、灭、道圣谛无自性。若法无自性则不应戏论，是故苦圣谛无戏论，集、灭、道圣谛亦无戏论。

“善现，菩萨摩诃萨行深般若波罗蜜多时，观四静虑无自性，观四无量、四无色定无自性。若法无自性则不应戏论，是故四静虑无戏论，四无量、四无色定亦无戏论。

“善现，菩萨摩诃萨行深般若波罗蜜多时，观八解脱无自性，观八胜处、九次第定、十遍处无自性。若法无自性则不应戏论，是故八解脱无戏论，八胜处、九次第定、十遍处亦无戏论。

“善现，菩萨摩诃萨行深般若波罗蜜多时，观一切三摩地门无自性，观一切陀罗尼门无自性。若法无自性则不应戏论，是故一切三摩地门无戏论，一切陀罗尼门亦无戏论。

“善现，菩萨摩诃萨行深般若波罗蜜多时，观空解脱门无自性，观无相、无愿解脱门无自性。若法无自性则不应戏论，是故空解脱门无戏论，无相、无愿解脱门亦无戏论。

“善现，菩萨摩诃萨行深般若波罗蜜多时，观极喜地无自性，观离垢地、发光地、焰慧地、极难胜地、现前地、远行地、不动地、善慧地、法云地无自性。若法无自性则不应戏论，是故极喜地无戏论，离垢地乃至法云地亦无戏论。

“善现，菩萨摩诃萨行深般若波罗蜜多时，观五眼无自性，观六神通无自性。若法无自性则不应戏论，是故五眼无戏论，六神通亦无戏论。

“善现，菩萨摩诃萨行深般若波罗蜜多时，观佛十力无自性，观四无所畏、四无碍解、十八佛不共法无自性。若法无自性则不应戏论，是故佛十力无戏论，四无所畏、四无碍解、十八佛不共法亦无戏论。

“善现，菩萨摩诃萨行深般若波罗蜜多时，观大慈无自性，观大悲、大喜、大舍无自性。若法无自性则不应戏论，是故大慈无戏论，大悲、大喜、大舍亦无戏论。

“善现，菩萨摩诃萨行深般若波罗蜜多时，观无忘失法无自性，观恒住舍性无自性。若法无自性则不应戏论，是故无忘失法无戏论，恒住舍性亦无戏论。

“善现，菩萨摩诃萨行深般若波罗蜜多时，观一切智无自性，观道相智、一切相智无自性。若法无自性则不应戏论，是故一切智无戏论，道相智、一切相智亦无戏论。

“善现，菩萨摩诃萨行深般若波罗蜜多时，观预流果无自性，观一来、不还、阿罗汉果、独觉菩提无自性。若法无自性则不应戏论，是故预流果无戏论，一来、不还、阿罗汉果、独觉菩提亦无戏论。

“善现，菩萨摩诃萨行深般若波罗蜜多时，观一切菩萨摩诃萨行无自性，观永断一切烦恼习气相续、诸佛无上正等菩提无自性。若法无自性则不应戏论，是故一切菩萨摩诃萨行无戏论，永断一切烦恼习气相续、诸佛无上正等菩提亦无戏论。

“善现，菩萨摩诃萨若能如是行无戏论甚深般若波罗蜜多，达一切法无自性故皆无戏论，便入菩萨正性离生。”

尔时，具寿善现白佛言：“世尊，若一切法皆无自性亦无戏论而可得者，菩萨摩诃萨用何等道得入菩萨正性离生？为用声闻道，为用独觉道，为用佛道耶？”

佛言：“善现，菩萨摩诃萨非用声闻道、非用独觉道、非用佛道得入菩萨正性离生，然诸菩萨摩诃萨于一切道先遍学已，用菩萨道而入菩萨正性离生。善现，如第八者，先学诸道，后用自道，乃能证入正性离生，乃至未起无学果道，犹未证得阿罗汉果。菩萨摩诃萨亦复如是，于一切道先遍学已，用菩萨道得入菩萨正性离生，乃至未起金刚喻定，犹未能得一切智智；若起此定，以一刹那相应妙慧，乃能证得一切智智。”

具寿善现复白佛言：“世尊，若菩萨摩诃萨为欲圆满一切相智，于一切道先遍学已，用菩萨道而入菩萨正性离生位者。世尊，岂不第八道异、预流果道异、一来向道异、一来果道异、不还向道异、不还果道异、阿罗汉向道异、阿罗汉果道异、独觉道异、如来道异？世尊，如是诸道既各有异，诸菩萨摩诃萨为欲圆满一切相智，于一切道要遍学已，方入菩萨正性离生。是菩萨摩诃萨若起第八道时应成第八，若起具见道时应成预流果，若起进修道时应成一来向、或成一来果、或成不还向、或成不还果、或成阿罗汉向，若起无学道时应成阿罗汉果，若起独觉道时应成独觉菩提。

“世尊，若菩萨摩诃萨成第八已，能入菩萨正性离生，无有是处；不入菩萨正性离生而能证得一切智智，亦无是处。

“世尊，若菩萨摩诃萨成预流果、或成一来向、或成一来果、或成不还向、或成不还果、或成阿罗汉向、或成阿罗汉果、或成独觉菩提已，能入菩萨正性离生，无有是处；不入菩萨正性离生而能证得一切智智，亦无是处。

“世尊，云何令我如实了知，诸菩萨摩诃萨于一切道要遍学已，方入菩萨正性离生而不违理？”

佛言：“善现，如是，如是，如汝所说：若菩萨摩诃萨成第八已，能入菩萨正性离生，无有是处；不入菩萨正性离生而能证得一切智智，亦无是处。若菩萨摩诃萨成预流果，或成一来向、或成一来果、或成不还向、或成不还果、或成阿罗汉向、或成阿罗汉果、或成独觉菩提已，能入菩萨正性离生，无有是处；不入菩萨正性离生而能证得一切智智，亦无是处。然诸菩萨摩诃萨于一切道要遍学已，方入菩萨正性离生，亦不违理。谓诸菩萨摩诃萨从初发心勇猛正勤，修行布施、净戒、安忍、精进、静虑、般若波罗蜜多，以胜智见超过八地。何等为八？谓净观地、种性地、第八地、见地、薄地、离欲地、已办地、独觉地。是菩萨摩诃萨虽于如是所说八地皆遍修学，而能以胜智见超过，用道相智而入菩萨正性离生；既入菩萨正性离生位已，复用一切相智，永断一切习气相续入如来地，尔乃成就一切智智。

“善现，是菩萨摩诃萨所学第八若智若断，皆是菩萨摩诃萨忍；是菩萨摩诃萨所学预流若智若断，及一来、不还、阿罗汉、独觉若智若断，亦是菩萨摩诃萨忍。

“善现，是菩萨摩诃萨遍学声闻及独觉等诸所有道，得圆满已，用道相智趣入菩萨正性离生；既入菩萨正性离生位已，复用一切相智永断一切习气相续入如来地，方得成就一切智智。

“如是，善现，菩萨摩诃萨于一切道皆遍修学得圆满已，方证无上正等菩提；既证无上正等菩提，以果饶益诸有情类。”

尔时，具寿善现白佛言：“世尊，如佛所说一切道相，若声闻道、若独觉道、若诸佛道。于佛道中，诸菩萨摩诃萨云何当起道相智道？”

佛言：“善现，诸菩萨摩诃萨应起一切净道相智。”

“世尊，云何菩萨摩诃萨当起一切净道相智？”

“善现，若诸行、状、相能显发起净道相智，是菩萨摩诃萨遍于如是诸行、状、相皆现等觉，现等觉已如实为他宣说开示、施设建立，令诸有情得无倒解，如应趣向利益安乐。

“善现，是菩萨摩诃萨应于一切音声语言皆得善巧，用此善巧音声语言，遍为三千大千世界诸有情类宣说正法，令知所闻皆如谷响，虽有解了而无执著。

“善现，是菩萨摩诃萨由此因缘，应学圆满诸道相智；既学圆满道相智已，应如实知一切有情随眠意乐种种差别：应如实知地狱有情有地狱道、地狱因果，知已方便遮障彼道及彼因果；应如实知傍生有情有傍生道、傍生因果，知已方便遮障彼道及彼因果；应如实知鬼界有情有鬼界道、鬼界因果，知已方便遮障彼道及彼因果；应如实知诸龙、药叉、阿素洛、紧捺洛、健达缚、揭路荼、具霍迦、遮鲁拿、莫呼洛伽、持咒神等，各有彼道、有彼因果，知已方便遮障彼道及彼因果；应如实知人道因果，应如实知四大王众天、三十三天、夜摩天、睹史多天、乐变化天、他化自在天诸道因果，应如实知梵众天——梵辅天、梵会天、大梵天诸道因果，应如实知光天——少光天、无量光天、极光净天诸道因果，应如实知净天——少净天、无量净天、遍净天诸道因果，应如实知广天——少广天、无量广天、广果天诸道因果，应如实知无想天诸道因果，应如实知无烦天、无热天、善现天、善见天、色究竟天诸道因果，应如实知空无边处天、识无边处天、无所有处天、非想非非想处天诸道因果，知已方便随其所应，遮障彼道及彼因果，或劝摄受修证善法；应如实知四念住、四正断、四神足、五根、五力、七等觉支、八圣道支及彼因果，应如实知空解脱门、无相解脱门、无愿解脱门及彼因果，应如实知苦、集、灭、道圣谛及彼因果，应如实知四静虑、四无量、四无色定及彼因果，应如实知八解脱、八胜处、九次第定、十遍处及彼因果，应如实知布施、净戒、安忍、精进、静虑、般若波罗蜜多及彼因果，应如实知内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空及彼因果，应如实知真如、法界、法性、不虚妄性、不变异性、平等性、离生性、法定、法住、实际、虚空界、不思议界及彼因果，应如实知一切三摩地门、一切陀罗尼门及彼因果，应如实知五眼、六神通及彼因果，应如实知菩萨十地及彼因果，应如实知佛十力、四无所畏、四无碍解、十八佛不共法及彼因果，应如实知大慈、大悲、大喜、大舍及彼因果，应如实知无忘失法、恒住舍性及彼因果，应如实知一切智、道相智、一切相智及彼因果，应如实知诸声闻道、诸独觉道、诸菩萨道及彼因果。

“善现，是菩萨摩诃萨以如是道，安立有情。若有情类应得预流果者，以预流果法而安立之；应得一来果者，以一来果法而安立之；应得不还果者，以不还果法而安立之；应得阿罗汉果者，以阿罗汉果法而安立之；应得独觉菩提者，以独觉菩提法而安立之；应得无上正等菩提者，以无上正等菩提法而安立之。

“善现，是名菩萨摩诃萨所应发起诸道相智。菩萨摩诃萨修学如是道相智已，于诸有情种种界性、种种随眠、种种意乐皆善悟入；既悟入已，随其所宜为说正法，皆令获得利益安乐无空过者。何以故？善现，是菩萨摩诃萨善达有情诸根胜劣，如实了知诸有情类往还生死，心、心所法趣向差别。

“善现，诸菩萨摩诃萨应行如是诸道般若波罗蜜多。何以故？善现，一切声闻所应学道，一切独觉所应学道，一切菩萨摩诃萨所应学道，如是一切菩提分法，皆为般若波罗蜜多所摄受故。”

## 大般若波罗蜜多经卷第三百七十

### 初分遍学道品第六十四之五

尔时，具寿善现白佛言：“世尊，若一切种菩提分法及诸菩提，如是一切皆非相应非不相应，无合、无散、无色、无见、无对、一相，所谓无相，云何如是菩提分法能取菩提？世尊，非非相应非不相应，无合、无散、无色、无见、无对、一相，谓无相法，能于余法有取有舍。世尊，譬如虚空于一切法无取无舍，自相空故；诸法亦尔，自相皆空，非于余法有取有舍，云何可说菩提分法能取菩提？”

佛言：“善现，如是，如是，如汝所说。以一切法自相皆空无取无舍，然诸有情于一切法自相空义不能解了，哀愍彼故，方便宣说菩提分法能取菩提。

“复次，善现，若色，若受、想、行、识；若眼处，若耳、鼻、舌、身、意处；若色处，若声、香、味、触、法处；若眼界，若耳、鼻、舌、身、意界；若色界，若声、香、味、触、法界；若眼识界，若耳、鼻、舌、身、意识界；若眼触，若耳、鼻、舌、身、意触；若眼触为缘所生诸受，若耳、鼻、舌、身、意触为缘所生诸受；若地界，若水、火、风、空、识界；若无明，若行、识、名色、六处、触、受、爱、取、有、生、老死愁叹苦忧恼；若布施波罗蜜多，若净戒、安忍、精进、静虑、般若波罗蜜多；若内空，若外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；若真如，若法界、法性、不虚妄性、不变异性、平等性、离生性、法定、法住、实际、虚空界、不思议界；若初静虑，若第二、第三、第四静虑；若慈无量，若悲、喜、舍无量；若空无边处，若识无边处、无所有处、非想非非想处；若四念住，若四正断、四神足、五根、五力、七等觉支、八圣道支；若苦圣谛，若集、灭、道圣谛；若空解脱门，若无相、无愿解脱门；若八解脱，若八胜处、九次第定、十遍处；若一切三摩地门，若一切陀罗尼门；若极喜地，若离垢地、发光地、焰慧地、极难胜地、现前地、远行地、不动地、善慧地、法云地；若五眼，若六神通；若佛十力，若四无所畏、四无碍解、十八佛不共法；若大慈，若大悲、大喜、大舍；若无忘失法，若恒住舍性；若一切智，若道相智、一切相智；若预流果，若一来、不还、阿罗汉果、独觉菩提；若一切菩萨摩诃萨行，若永断一切习气相续、诸佛无上正等菩提；若有为界，若无为界，如是等一切法，于此圣法毗奈耶中，皆非相应非不相应，无合、无散、无色、无见、无对、一相，所谓无相。佛为饶益诸有情类，令得正解入法实相，以世俗说，非以胜义。

“善现，诸菩萨摩诃萨于如是一切法应学智见，学智见已如实通达：如是诸法应可摄受，如是诸法不应摄受。”

“世尊，菩萨摩诃萨于何等法学智见已，如实通达不应摄受？于何等法学智见已，如实通达应可摄受？”

“善现，菩萨摩诃萨于诸声闻、独觉地法学智见已，如实通达不应摄受；于一切智智相应诸法学智见已，如实通达一切种相应可摄受。善现，菩萨摩诃萨于此圣法毗奈耶中，应如是学甚深般若波罗蜜多。”

尔时，具寿善现白佛言：“世尊，佛说圣法毗奈耶者，何等名圣法毗奈耶？”

佛言：“善现，若诸声闻、若诸独觉、若诸菩萨摩诃萨、若诸如来、应、正等觉，如是一切皆与贪欲、瞋恚、愚痴非相应非不相应，不合不散；皆与萨迦耶见、戒禁取、疑非相应非不相应，不合不散；皆与欲贪、瞋恚非相应非不相应，不合不散；皆与色爱、无色爱、掉举、慢、无明非相应非不相应，不合不散；皆与初静虑非相应非不相应，不合不散；皆与第二、第三、第四静虑非相应非不相应，不合不散；皆与慈无量非相应非不相应，不合不散；皆与悲、喜、舍无量非相应非不相应，不合不散；皆与空无边处定非相应非不相应，不合不散；皆与识无边处、无所有处、非想非非想处定非相应非不相应，不合不散；皆与四念住非相应非不相应，不合不散；皆与四正断、四神足、五根、五力、七等觉支、八圣道支非相应非不相应，不合不散；皆与苦圣谛非相应非不相应，不合不散；皆与集、灭、道圣谛非相应非不相应，不合不散；皆与空解脱门非相应非不相应，不合不散；皆与无相、无愿解脱门非相应非不相应，不合不散；皆与八解脱非相应非不相应，不合不散；皆与八胜处、九次第定、十遍处非相应非不相应，不合不散；皆与五眼非相应非不相应，不合不散；皆与六神通非相应非不相应，不合不散；皆与布施波罗蜜多非相应非不相应，不合不散；皆与净戒、安忍、精进、静虑、般若波罗蜜多非相应非不相应，不合不散；皆与内空非相应非不相应，不合不散；皆与外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空非相应非不相应，不合不散；皆与真如非相应非不相应，不合不散；皆与法界、法性、不虚妄性、不变异性、平等性、离生性、法定、法住、实际、虚空界、不思议界非相应非不相应，不合不散；皆与极喜地非相应非不相应，不合不散；皆与离垢地、发光地、焰慧地、极难胜地、现前地、远行地、不动地、善慧地、法云地非相应非不相应，不合不散；皆与一切三摩地门非相应非不相应，不合不散；皆与一切陀罗尼门非相应非不相应，不合不散；皆与佛十力非相应非不相应，不合不散；皆与四无所畏、四无碍解、十八佛不共法非相应非不相应，不合不散；皆与大慈非相应非不相应，不合不散；皆与大悲、大喜、大舍非相应非不相应，不合不散；皆与无忘失法非相应非不相应，不合不散；皆与恒住舍性非相应非不相应，不合不散；皆与一切智非相应非不相应，不合不散；皆与道相智、一切相智非相应非不相应，不合不散；皆与有为界非相应非不相应，不合不散；皆与无为界非相应非不相应，不合不散。

“善现，彼名为圣，此是彼圣法毗奈耶，是故名圣法毗奈耶。何以故？善现，此一切法无色、无见、无对、一相，所谓无相，彼诸圣者如实现见。善现，无色与无色非相应非不相应，不合不散；无见与无见、无对与无对、一相与一相、无相与无相亦非相应非不相应，不合不散。善现，诸菩萨摩诃萨于此无色、无见、无对、一相、无相甚深般若波罗蜜多常应修学，学已不得一切法相。”

尔时，具寿善现白佛言：“世尊，菩萨摩诃萨岂不应于色相学，亦应于受、想、行、识相学耶？岂不应于眼处相学，亦应于耳、鼻、舌、身、意处相学耶？岂不应于色处相学，亦应于声、香、味、触、法处相学耶？岂不应于眼界相学，亦应于耳、鼻、舌、身、意界相学耶？岂不应于色界相学，亦应于声、香、味、触、法界相学耶？岂不应于眼识界相学，亦应于耳、鼻、舌、身、意识界相学耶？岂不应于眼触相学，亦应于耳、鼻、舌、身、意触相学耶？岂不应于眼触为缘所生诸受相学，亦应于耳、鼻、舌、身、意触为缘所生诸受相学耶？岂不应于地界相学，亦应于水、火、风、空、识界相学耶？岂不应于无明相学，亦应于行、识、名色、六处、触、受、爱、取、有、生、老死愁叹苦忧恼相学耶？岂不应于布施波罗蜜多相学，亦应于净戒、安忍、精进、静虑、般若波罗蜜多相学耶？岂不应于内空相学，亦应于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空相学耶？岂不应于真如相学，亦应于法界、法性、不虚妄性、不变异性、平等性、离生性、法定、法住、实际、虚空界、不思议界相学耶？岂不应于初静虑相学，亦应于第二、第三、第四静虑相学耶？岂不应于慈无量相学，亦应于悲、喜、舍无量相学耶？岂不应于空无边处相学，亦应于识无边处、无所有处、非想非非想处相学耶？岂不应于四念住相学，亦应于四正断、四神足、五根、五力、七等觉支、八圣道支相学耶？岂不应于空解脱门相学，亦应于无相、无愿解脱门相学耶？岂不应于苦圣谛相学，亦应于集、灭、道圣谛相学耶？岂不应于八解脱相学，亦应于八胜处、九次第定、十遍处相学耶？岂不应于五眼相学，亦应于六神通相学耶？岂不应于一切三摩地门相学，亦应于一切陀罗尼门相学耶？岂不应于极喜地相学，亦应于离垢地、发光地、焰慧地、极难胜地、现前地、远行地、不动地、善慧地、法云地相学耶？岂不应于佛十力相学，亦应于四无所畏、四无碍解、十八佛不共法相学耶？岂不应于大慈相学，亦应于大悲、大喜、大舍相学耶？岂不应于无忘失法相学，亦应于恒住舍性相学耶？岂不应于一切智相学，亦应于道相智、一切相智相学耶？岂不应于预流果相学，亦应于一来、不还、阿罗汉果、独觉菩提相学耶？岂不应于一切菩萨摩诃萨行相学，亦应于诸佛无上正等菩提相学耶？岂不应于知苦、断集、证灭、修道相学，亦应于顺逆缘起观相学耶？岂不应于一切圣者相学，亦应于一切圣法相学耶？岂不应于有为界相学，亦应于无为界相学耶？

“世尊，若菩萨摩诃萨不于如是诸法相学，亦应不于诸行相学。诸菩萨摩诃萨于诸法相及诸行相既不能学，云何能超一切声闻及独觉地？若不能超一切声闻及独觉地，云何能入菩萨正性离生？若不能入菩萨正性离生，云何能得一切智智？若不能得一切智智，云何能转正法轮？若不能转正法轮，云何能以声闻乘法、或独觉乘法、或无上乘法安立有情，令脱无边生死众苦？”

佛言：“善现，若一切法实有相者，诸菩萨摩诃萨应于中学；以一切法实非有相，无色、无见、无对、一相，所谓无相，是故菩萨摩诃萨不于有相法学，亦复不于无相法学。何以故？善现，如来出世、若不出世，法界常住，诸法一相，所谓无相。如是无相，既非有相亦非无相。”

尔时，具寿善现白佛言：“世尊，若一切法皆非有相亦非无相，应非一相亦非异相。若尔，云何菩萨摩诃萨能修般若波罗蜜多？若不能修般若波罗蜜多，云何能超一切声闻及独觉地？若不能超一切声闻及独觉地，云何能入菩萨正性离生？若不能入菩萨正性离生，云何能超菩萨无生法忍？若不能超菩萨无生法忍，云何能发菩萨神通？若不能发菩萨神通，云何能成熟有情、严净佛土？若不能成熟有情、严净佛土，云何能得一切智智？若不能得一切智智，云何能转正法轮？若不能转正法轮，则应不能安立有情令得预流、一来、不还、阿罗汉果，亦应不能安立有情令得独觉菩提，亦应不能安立有情令得无上正等菩提，亦应不能安立有情令住施性福业事、或住戒性福业事、或住修性福业事，当得人天富乐自在。”

佛言：“善现，如是，如是，如汝所说，一切法非有相、非无相、非一相、非异相。若菩萨摩诃萨知一切法若有相、若无相、若一相、若异相咸同一相，所谓无相；修此无相，是修般若波罗蜜多。”

具寿善现复白佛言：“世尊，云何菩萨摩诃萨修此无相，是修般若波罗蜜多？”

佛言：“善现，若菩萨摩诃萨修遣一切法，是修般若波罗蜜多。”

“世尊，云何菩萨摩诃萨修遣一切法，是修般若波罗蜜多？”

“善现，若菩萨摩诃萨修遣色，亦遣此修，是修般若波罗蜜多；修遣受、想、行、识，亦遣此修，是修般若波罗蜜多。

“善现，若菩萨摩诃萨修遣眼处，亦遣此修，是修般若波罗蜜多；修遣耳、鼻、舌、身、意处，亦遣此修，是修般若波罗蜜多。

“善现，若菩萨摩诃萨修遣色处，亦遣此修，是修般若波罗蜜多；修遣声、香、味、触、法处，亦遣此修，是修般若波罗蜜多。

“善现，若菩萨摩诃萨修遣眼界，亦遣此修，是修般若波罗蜜多；修遣耳、鼻、舌、身、意界，亦遣此修，是修般若波罗蜜多。

“善现，若菩萨摩诃萨修遣色界，亦遣此修，是修般若波罗蜜多；修遣声、香、味、触、法界，亦遣此修，是修般若波罗蜜多。

“善现，若菩萨摩诃萨修遣眼识界，亦遣此修，是修般若波罗蜜多，修遣耳、鼻、舌、身、意识界，亦遣此修，是修般若波罗蜜多。

“善现，若菩萨摩诃萨修遣眼触，亦遣此修，是修般若波罗蜜多；修遣耳、鼻、舌、身、意触，亦遣此修，是修般若波罗蜜多。

“善现，若菩萨摩诃萨修遣眼触为缘所生诸受，亦遣此修，是修般若波罗蜜多；修遣耳、鼻、舌、身、意触为缘所生诸受，亦遣此修，是修般若波罗蜜多。

“善现，若菩萨摩诃萨修遣地界，亦遣此修，是修般若波罗蜜多；修遣水、火、风、空、识界，亦遣此修，是修般若波罗蜜多。

“善现，若菩萨摩诃萨修遣因缘，亦遣此修，是修般若波罗蜜多；修遣等无间缘、所缘缘、增上缘，亦遣此修，是修般若波罗蜜多。

“善现，若菩萨摩诃萨修遣无明，亦遣此修，是修般若波罗蜜多；修遣行、识、名色、六处、触、受、爱、取、有、生、老死愁叹苦忧恼，亦遣此修，是修般若波罗蜜多。

“善现，若菩萨摩诃萨修遣阿喻诃、涅喻诃，亦遣此修，是修般若波罗蜜多；修遣不净观，亦遣此修，是修般若波罗蜜多。

“善现，若菩萨摩诃萨修遣初静虑，亦遣此修，是修般若波罗蜜多；修遣第二、第三、第四静虑，亦遣此修，是修般若波罗蜜多。

“善现，若菩萨摩诃萨修遣慈无量，亦遣此修，是修般若波罗蜜多；修遣悲、喜、舍无量，亦遣此修，是修般若波罗蜜多。

“善现，若菩萨摩诃萨修遣空无边处定，亦遣此修，是修般若波罗蜜多；修遣识无边处、无所有处、非想非非想处定，亦遣此修，是修般若波罗蜜多。

“善现，若菩萨摩诃萨修遣佛随念，亦遣此修，是修般若波罗蜜多；修遣法随念、僧随念、戒随念、舍随念、天随念、有方便随念、无方便随念、寂静随念、持入出息随念，亦遣此修，是修般若波罗蜜多。

“善现，若菩萨摩诃萨修遣无常想，亦遣此修，是修般若波罗蜜多；修遣无常苦想、苦无我想、不净想、厌食想、一切世间不可乐想、死想、断想、离想、灭想，亦遣此修，是修般若波罗蜜多。

“善现，若菩萨摩诃萨修遣我想，亦遣此修，是修般若波罗蜜多；修遣有情想、命者想、生者想、养者想、士夫想、补特伽罗想、意生想、儒童想、作者想、使作者想、受者想、使受者想、知者想、使知者想、见者想、使见者想，亦遣此修，是修般若波罗蜜多。

“善现，若菩萨摩诃萨修遣常非常想，亦遣此修，是修般若波罗蜜多；修遣乐非乐想、我非我想、净非净想、远离非远离想、寂静非寂静想，亦遣此修，是修般若波罗蜜多。

“善现，若菩萨摩诃萨修遣四念住，亦遣此修，是修般若波罗蜜多；修遣四正断、四神足、五根、五力、七等觉支、八圣道支，亦遣此修，是修般若波罗蜜多。

“善现，若菩萨摩诃萨修遣空解脱门，亦遣此修，是修般若波罗蜜多；修遣无相、无愿解脱门，亦遣此修，是修般若波罗蜜多。

“善现，若菩萨摩诃萨修遣八解脱，亦遣此修，是修般若波罗蜜多；修遣八胜处、九次第定、十遍处，亦遣此修，是修般若波罗蜜多。

“善现，若菩萨摩诃萨修遣有寻有伺三摩地，亦遣此修，是修般若波罗蜜多；修遣无寻唯伺三摩地、无寻无伺三摩地，亦遣此修，是修般若波罗蜜多。

“善现，若菩萨摩诃萨修遣苦圣谛，亦遣此修，是修般若波罗蜜多；修遣集、灭、道圣谛，亦遣此修，是修般若波罗蜜多。

“善现，若菩萨摩诃萨修遣苦智，亦遣此修，是修般若波罗蜜多；修遣集智、灭智、道智、尽智、无生智、法智、类智、世俗智、他心智、如实智，亦遣此修，是修般若波罗蜜多。

“善现，若菩萨摩诃萨修遣布施波罗蜜多，亦遣此修，是修般若波罗蜜多；修遣净戒、安忍、精进、静虑、般若波罗蜜多，亦遣此修，是修般若波罗蜜多。

“善现，若菩萨摩诃萨修遣内空，亦遣此修，是修般若波罗蜜多；修遣外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦遣此修，是修般若波罗蜜多。

“善现，若菩萨摩诃萨修遣极喜地，亦遣此修，是修般若波罗蜜多；修遣离垢地、发光地、焰慧地、极难胜地、现前地、远行地、不动地、善慧地、法云地，亦遣此修，是修般若波罗蜜多。

“善现，若菩萨摩诃萨修遣五眼，亦遣此修，是修般若波罗蜜多；修遣六神通，亦遣此修，是修般若波罗蜜多。

“善现，若菩萨摩诃萨修遣佛十力，亦遣此修，是修般若波罗蜜多；修遣四无所畏、四无碍解、十八佛不共法，亦遣此修，是修般若波罗蜜多。

“善现，若菩萨摩诃萨修遣大慈，亦遣此修，是修般若波罗蜜多；修遣大悲、大喜、大舍，亦遣此修，是修般若波罗蜜多。

“善现，若菩萨摩诃萨修遣无忘失法，亦遣此修，是修般若波罗蜜多；修遣恒住舍性，亦遣此修，是修般若波罗蜜多。

“善现，若菩萨摩诃萨修遣一切三摩地门，亦遣此修，是修般若波罗蜜多；修遣一切陀罗尼门，亦遣此修，是修般若波罗蜜多。

“善现，若菩萨摩诃萨修遣一切智，亦遣此修，是修般若波罗蜜多；修遣道相智、一切相智，亦遣此修，是修般若波罗蜜多。

“善现，若菩萨摩诃萨修遣预流果，亦遣此修，是修般若波罗蜜多；修遣一来、不还、阿罗汉果、独觉菩提，亦遣此修，是修般若波罗蜜多。

“善现，若菩萨摩诃萨修遣一切菩萨摩诃萨行，亦遣此修，是修般若波罗蜜多；修遣诸佛无上正等菩提，亦遣此修，是修般若波罗蜜多。

“善现，若菩萨摩诃萨修遣一切智智，亦遣此修，是修般若波罗蜜多；修遣永断一切烦恼习气相续，亦遣此修，是修般若波罗蜜多。

“善现，若菩萨摩诃萨修遣有为界，亦遣此修，是修般若波罗蜜多；修遣无为界，亦遣此修，是修般若波罗蜜多。”

尔时，具寿善现白佛言：“世尊，云何菩萨摩诃萨修遣色，亦遣此修，是修般若波罗蜜多；修遣受、想、行、识，亦遣此修，是修般若波罗蜜多？”

佛言：“善现，菩萨摩诃萨行深般若波罗蜜多时，若念有色，有遣此修，非修般若波罗蜜多；若念有受、想、行、识，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣色，亦遣此修，是修般若波罗蜜多；修遣受、想、行、识，亦遣此修，是修般若波罗蜜多。”

“世尊，云何菩萨摩诃萨修遣眼处，亦遣此修，是修般若波罗蜜多；修遣耳、鼻、舌、身、意处，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有眼处，有遣此修，非修般若波罗蜜多；若念有耳、鼻、舌、身、意处，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣眼处，亦遣此修，是修般若波罗蜜多；修遣耳、鼻、舌、身、意处，亦遣此修，是修般若波罗蜜多。”

“世尊，云何菩萨摩诃萨修遣色处，亦遣此修，是修般若波罗蜜多；修遣声、香、味、触、法处，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有色处，有遣此修，非修般若波罗蜜多；若念有声、香、味、触、法处，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣色处，亦遣此修，是修般若波罗蜜多；修遣声、香、味、触、法处，亦遣此修，是修般若波罗蜜多。”

“世尊，云何菩萨摩诃萨修遣眼界，亦遣此修，是修般若波罗蜜多；修遣耳、鼻、舌、身、意界，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有眼界，有遣此修，非修般若波罗蜜多；若念有耳、鼻、舌、身、意界，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣眼界，亦遣此修，是修般若波罗蜜多；修遣耳、鼻、舌、身、意界，亦遣此修，是修般若波罗蜜多。”

“世尊，云何菩萨摩诃萨修遣色界，亦遣此修，是修般若波罗蜜多；修遣声、香、味、触、法界，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有色界，有遣此修，非修般若波罗蜜多；若念有声、香、味、触、法界，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣色界，亦遣此修，是修般若波罗蜜多；修遣声、香、味、触、法界，亦遣此修，是修般若波罗蜜多。”

“世尊，云何菩萨摩诃萨修遣眼识界，亦遣此修，是修般若波罗蜜多；修遣耳、鼻、舌、身、意识界，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有眼识界，有遣此修，非修般若波罗蜜多；若念有耳、鼻、舌、身、意识界，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣眼识界，亦遣此修，是修般若波罗蜜多；修遣耳、鼻、舌、身、意识界，亦遣此修，是修般若波罗蜜多。”

“世尊，云何菩萨摩诃萨修遣眼触，亦遣此修，是修般若波罗蜜多；修遣耳、鼻、舌、身、意触，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有眼触，有遣此修，非修般若波罗蜜多；若念有耳、鼻、舌、身、意触，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣眼触，亦遣此修，是修般若波罗蜜多；修遣耳、鼻、舌、身、意触，亦遣此修，是修般若波罗蜜多。”

“世尊，云何菩萨摩诃萨修遣眼触为缘所生诸受，亦遣此修，是修般若波罗蜜多；修遣耳、鼻、舌、身、意触为缘所生诸受，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有眼触为缘所生诸受，有遣此修，非修般若波罗蜜多；若念有耳、鼻、舌、身、意触为缘所生诸受，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣眼触为缘所生诸受，亦遣此修，是修般若波罗蜜多；修遣耳、鼻、舌、身、意触为缘所生诸受，亦遣此修，是修般若波罗蜜多。”

“世尊，云何菩萨摩诃萨修遣地界，亦遣此修，是修般若波罗蜜多；修遣水、火、风、空、识界，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有地界，有遣此修，非修般若波罗蜜多；若念有水、火、风、空、识界，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣地界，亦遣此修，是修般若波罗蜜多；修遣水、火、风、空、识界，亦遣此修，是修般若波罗蜜多。”

“世尊，云何菩萨摩诃萨修遣因缘，亦遣此修，是修般若波罗蜜多；修遣等无间缘、所缘缘、增上缘，亦遣此修，是修般若波罗蜜多？”

“善现，菩萨摩诃萨行深般若波罗蜜多时，若念有因缘，有遣此修，非修般若波罗蜜多；若念有等无间缘、所缘缘、增上缘，有遣此修，非修般若波罗蜜多。何以故？善现，非有想者能修般若波罗蜜多。是故，善现，若菩萨摩诃萨修遣因缘，亦遣此修，是修般若波罗蜜多；修遣等无间缘、所缘缘、增上缘，亦遣此修，是修般若波罗蜜多。”