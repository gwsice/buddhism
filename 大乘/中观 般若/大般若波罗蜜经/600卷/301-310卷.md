## 大般若波罗蜜多经卷第三百一

### 初分难闻功德品第三十九之五

“善现，若菩萨摩诃萨行般若波罗蜜多时，于布施波罗蜜多不起不思议想，于净戒、安忍、精进、静虑、般若波罗蜜多不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于内空不起不思议想，于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于真如不起不思议想，于法界、法性、不虚妄性、不变异性、平等性、离生性、法定、法住、实际、虚空界、不思议界不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于苦圣谛不起不思议想，于集、灭、道圣谛不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于四静虑不起不思议想，于四无量、四无色定不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于八解脱不起不思议想，于八胜处、九次第定、十遍处不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于四念住不起不思议想，于四正断、四神足、五根、五力、七等觉支、八圣道支不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于空解脱门不起不思议想，于无相、无愿解脱门不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于菩萨十地不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于五眼不起不思议想，于六神通不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于佛十力不起不思议想，于四无所畏、四无碍解、大慈、大悲、大喜、大舍、十八佛不共法不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于无忘失法不起不思议想，于恒住舍性不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于一切智不起不思议想，于道相智、一切相智不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于一切陀罗尼门不起不思议想，于一切三摩地门不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于预流果不起不思议想，于一来、不还、阿罗汉果不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于独觉菩提不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于一切菩萨摩诃萨行不起不思议想，是菩萨摩诃萨修行般若波罗蜜多速得圆满。

“善现，若菩萨摩诃萨行般若波罗蜜多时，于诸佛无上正等菩提不起不思议想，是菩萨摩诃萨修行般若波罗蜜多速得圆满。”



尔时，具寿善现白佛言：“世尊，如是般若波罗蜜多，理趣甚深，谁能信解？”

佛言：“善现，若菩萨摩诃萨已久修六波罗蜜多，已久种善根，已供养多佛，已事多善友，是菩萨摩诃萨能信解此甚深般若波罗蜜多。”

具寿善现复白佛言：“世尊，齐此应知是菩萨摩诃萨已久修六波罗蜜多，已久种善根，已供养多佛，已事多善友？”

佛言：“善现，若菩萨摩诃萨行般若波罗蜜多时，不思惟分别色，不思惟分别受、想、行、识；不思惟分别色相，不思惟分别受、想、行、识相；不思惟分别色性，不思惟分别受、想、行、识性。何以故？色乃至识不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别眼处，不思惟分别耳、鼻、舌、身、意处；不思惟分别眼处相，不思惟分别耳、鼻、舌、身、意处相；不思惟分别眼处性，不思惟分别耳、鼻、舌、身、意处性。何以故？眼处乃至意处不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别色处，不思惟分别声、香、味、触、法处；不思惟分别色处相，不思惟分别声、香、味、触、法处相；不思惟分别色处性，不思惟分别声、香、味、触、法处性。何以故？色处乃至法处不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别眼界，不思惟分别色界、眼识界及眼触、眼触为缘所生诸受；不思惟分别眼界相，不思惟分别色界乃至眼触为缘所生诸受相；不思惟分别眼界性，不思惟分别色界乃至眼触为缘所生诸受性。何以故？眼界乃至眼触为缘所生诸受不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别耳界、不思惟分别声界、耳识界及耳触、耳触为缘所生诸受；不思惟分别耳界相，不思惟分别声界乃至耳触为缘所生诸受相；不思惟分别耳界性，不思惟分别声界乃至耳触为缘所生诸受性。何以故？耳界乃至耳触为缘所生诸受不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别鼻界，不思惟分别香界、鼻识界及鼻触、鼻触为缘所生诸受；不思惟分别鼻界相，不思惟分别香界乃至鼻触为缘所生诸受相；不思惟分别鼻界性，不思惟分别香界乃至鼻触为缘所生诸受性。何以故？鼻界乃至鼻触为缘所生诸受不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别舌界，不思惟分别味界、舌识界及舌触、舌触为缘所生诸受；不思惟分别舌界相，不思惟分别味界乃至舌触为缘所生诸受相；不思惟分别舌界性，不思惟分别味界乃至舌触为缘所生诸受性。何以故？舌界乃至舌触为缘所生诸受不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别身界，不思惟分别触界、身识界及身触、身触为缘所生诸受；不思惟分别身界相，不思惟分别触界乃至身触为缘所生诸受相；不思惟分别身界性，不思惟分别触界乃至身触为缘所生诸受性。何以故？身界乃至身触为缘所生诸受不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别意界，不思惟分别法界、意识界及意触、意触为缘所生诸受；不思惟分别意界相，不思惟分别法界乃至意触为缘所生诸受相；不思惟分别意界性，不思惟分别法界乃至意触为缘所生诸受性。何以故？意界乃至意触为缘所生诸受不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别地界，不思惟分别水、火、风、空、识界；不思惟分别地界相，不思惟分别水、火、风、空、识界相；不思惟分别地界性，不思惟分别水、火、风、空、识界性。何以故？地界乃至识界不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别无明，不思惟分别行、识、名色、六处、触、受、爱、取、有、生、老死愁叹苦忧恼；不思惟分别无明相，不思惟分别行乃至老死愁叹苦忧恼相；不思惟分别无明性，不思惟分别行乃至老死愁叹苦忧恼性。何以故？无明乃至老死愁叹苦忧恼不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别欲界，不思惟分别色、无色界；不思惟分别欲界相，不思惟分别色、无色界相；不思惟分别欲界性，不思惟分别色、无色界性。何以故？欲界、色、无色界不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别布施波罗蜜多，不思惟分别净戒、安忍、精进、静虑、般若波罗蜜多；不思惟分别布施波罗蜜多相，不思惟分别净戒乃至般若波罗蜜多相；不思惟分别布施波罗蜜多性，不思惟分别净戒乃至般若波罗蜜多性。何以故？布施波罗蜜多乃至般若波罗蜜多不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别内空，不思惟分别外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；不思惟分别内空相，不思惟分别外空乃至无性自性空相；不思惟分别内空性，不思惟分别外空乃至无性自性空性。何以故？内空乃至无性自性空不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别真如，不思惟分别法界、法性、不虚妄性、不变异性、平等性、离生性、法定、法住、实际、虚空界、不思议界；不思惟分别真如相，不思惟分别法界乃至不思议界相；不思惟分别真如性，不思惟分别法界乃至不思议界性。何以故？真如乃至不思议界不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别苦圣谛，不思惟分别集、灭、道圣谛；不思惟分别苦圣谛相，不思惟分别集、灭、道圣谛相；不思惟分别苦圣谛性，不思惟分别集、灭、道圣谛性。何以故？苦圣谛、集、灭、道圣谛不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别四静虑，不思惟分别四无量、四无色定；不思惟分别四静虑相，不思惟分别四无量、四无色定相；不思惟分别四静虑性，不思惟分别四无量、四无色定性。何以故？四静虑、四无量、四无色定不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别八解脱，不思惟分别八胜处、九次第定、十遍处；不思惟分别八解脱相，不思惟分别八胜处、九次第定、十遍处相；不思惟分别八解脱性，不思惟分别八胜处、九次第定、十遍处性。何以故？八解脱、八胜处、九次第定、十遍处不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别四念住，不思惟分别四正断、四神足、五根、五力、七等觉支、八圣道支；不思惟分别四念住相，不思惟分别四正断乃至八圣道支相；不思惟分别四念住性，不思惟分别四正断乃至八圣道支性。何以故？四念住乃至八圣道支不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别空解脱门，不思惟分别无相、无愿解脱门；不思惟分别空解脱门相，不思惟分别无相、无愿解脱门相；不思惟分别空解脱门性，不思惟分别无相、无愿解脱门性。何以故？空解脱门、无相、无愿解脱门不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别菩萨十地，不思惟分别菩萨十地相，不思惟分别菩萨十地性。何以故？菩萨十地不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别五眼，不思惟分别六神通；不思惟分别五眼相，不思惟分别六神通相；不思惟分别五眼性，不思惟分别六神通性。何以故？五眼、六神通不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别佛十力，不思惟分别四无所畏、四无碍解、大慈、大悲、大喜、大舍、十八佛不共法；不思惟分别佛十力相，不思惟分别四无所畏乃至十八佛不共法相；不思惟分别佛十力性，不思惟分别四无所畏乃至十八佛不共法性。何以故？佛十力乃至十八佛不共法不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别无忘失法，不思惟分别恒住舍性；不思惟分别无忘失法相，不思惟分别恒住舍性相；不思惟分别无忘失法性，不思惟分别恒住舍性性。何以故？无忘失法、恒住舍性不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别一切智，不思惟分别道相智、一切相智；不思惟分别一切智相，不思惟分别道相智、一切相智相；不思惟分别一切智性，不思惟分别道相智、一切相智性。何以故？一切智、道相智、一切相智不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别一切陀罗尼门，不思惟分别一切三摩地门；不思惟分别一切陀罗尼门相，不思惟分别一切三摩地门相；不思惟分别一切陀罗尼门性，不思惟分别一切三摩地门性。何以故？一切陀罗尼门、一切三摩地门不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别预流果，不思惟分别一来、不还、阿罗汉果；不思惟分别预流果相，不思惟分别一来、不还、阿罗汉果相；不思惟分别预流果性，不思惟分别一来、不还、阿罗汉果性。何以故？预流果、一来、不还、阿罗汉果不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别独觉菩提，不思惟分别独觉菩提相，不思惟分别独觉菩提性。何以故？独觉菩提不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别一切菩萨摩诃萨行，不思惟分别一切菩萨摩诃萨行相，不思惟分别一切菩萨摩诃萨行性。何以故？一切菩萨摩诃萨行不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。

“善现，若菩萨摩诃萨行般若波罗蜜多时，不思惟分别诸佛无上正等菩提，不思惟分别诸佛无上正等菩提相，不思惟分别诸佛无上正等菩提性。何以故？诸佛无上正等菩提不可思议故。善现，齐此应知是菩萨摩诃萨已久修六波罗蜜多，已久种善根，已供养多佛，已事多善友。”

具寿善现白佛言：“世尊，如是般若波罗蜜多极为甚深。”

佛言：“如是，善现，色甚深故般若波罗蜜多甚深，受、想、行、识甚深故般若波罗蜜多甚深。

“善现，眼处甚深故般若波罗蜜多甚深，耳、鼻、舌、身、意处甚深故般若波罗蜜多甚深。

“善现，色处甚深故般若波罗蜜多甚深，声、香、味、触、法处甚深故般若波罗蜜多甚深。

“善现，眼界甚深故般若波罗蜜多甚深，色界、眼识界及眼触、眼触为缘所生诸受甚深故般若波罗蜜多甚深。

“善现，耳界甚深故般若波罗蜜多甚深，声界、耳识界及耳触、耳触为缘所生诸受甚深故般若波罗蜜多甚深。

“善现，鼻界甚深故般若波罗蜜多甚深，香界、鼻识界及鼻触、鼻触为缘所生诸受甚深故般若波罗蜜多甚深。

“善现，舌界甚深故般若波罗蜜多甚深，味界、舌识界及舌触、舌触为缘所生诸受甚深故般若波罗蜜多甚深。

“善现，身界甚深故般若波罗蜜多甚深，触界、身识界及身触、身触为缘所生诸受甚深故般若波罗蜜多甚深。

“善现，意界甚深故般若波罗蜜多甚深，法界、意识界及意触、意触为缘所生诸受甚深故般若波罗蜜多甚深。

“善现，地界甚深故般若波罗蜜多甚深，水、火、风、空、识界甚深故般若波罗蜜多甚深。

“善现，无明甚深故般若波罗蜜多甚深，行、识、名色、六处、触、受、爱、取、有、生、老死愁叹苦忧恼甚深故般若波罗蜜多甚深。

“善现，布施波罗蜜多甚深故般若波罗蜜多甚深，净戒、安忍、精进、静虑波罗蜜多甚深故般若波罗蜜多甚深。

“善现，内空甚深故般若波罗蜜多甚深，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空甚深故般若波罗蜜多甚深。

“善现，真如甚深故般若波罗蜜多甚深，法界、法性、不虚妄性、不变异性、平等性、离生性、法定、法住、实际、虚空界、不思议界甚深故般若波罗蜜多甚深。

“善现，苦圣谛甚深故般若波罗蜜多甚深，集、灭、道圣谛甚深故般若波罗蜜多甚深。

“善现，四静虑甚深故般若波罗蜜多甚深，四无量、四无色定甚深故般若波罗蜜多甚深。

“善现，八解脱甚深故般若波罗蜜多甚深，八胜处、九次第定、十遍处甚深故般若波罗蜜多甚深。

“善现，四念住甚深故般若波罗蜜多甚深，四正断、四神足、五根、五力、七等觉支、八圣道支甚深故般若波罗蜜多甚深。

“善现，空解脱门甚深故般若波罗蜜多甚深，无相、无愿解脱门甚深故般若波罗蜜多甚深。

“善现，菩萨十地甚深故般若波罗蜜多甚深。

“善现，五眼甚深故般若波罗蜜多甚深，六神通甚深故般若波罗蜜多甚深。

“善现，佛十力甚深故般若波罗蜜多甚深，四无所畏、四无碍解、大慈、大悲、大喜、大舍、十八佛不共法甚深故般若波罗蜜多甚深。

“善现，无忘失法甚深故般若波罗蜜多甚深，恒住舍性甚深故般若波罗蜜多甚深。

“善现，一切智甚深故般若波罗蜜多甚深，道相智、一切相智甚深故般若波罗蜜多甚深。

“善现，一切陀罗尼门甚深故般若波罗蜜多甚深，一切三摩地门甚深故般若波罗蜜多甚深。

“善现，预流果甚深故般若波罗蜜多甚深，一来、不还、阿罗汉果甚深故般若波罗蜜多甚深。

“善现，独觉菩提甚深故般若波罗蜜多甚深。

“善现，一切菩萨摩诃萨行甚深故般若波罗蜜多甚深。

“善现，诸佛无上正等菩提甚深故般若波罗蜜多甚深。

“是故般若波罗蜜多名极甚深。”

具寿善现白佛言：“世尊，如是般若波罗蜜多是大宝聚。”

佛言：“如是，能与有情功德宝故。

“善现，如是般若波罗蜜多大珍宝聚，能与有情十善业道、四静虑、四无量、四无色定、五神通宝。

“善现，如是般若波罗蜜多大珍宝聚，能与有情布施、净戒、安忍、精进、静虑、般若波罗蜜多宝。

“善现，如是般若波罗蜜多大珍宝聚，能与有情内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空宝。

“善现，如是般若波罗蜜多大珍宝聚，能与有情真如、法界、法性、不虚妄性、不变异性、平等性、离生性、法定、法住、实际、虚空界、不思议界诸圣谛宝。

“善现，如是般若波罗蜜多大珍宝聚，能与有情八解脱、八胜处、九次第定、十遍处宝。

“善现，如是般若波罗蜜多大珍宝聚，能与有情四念住、四正断、四神足、五根、五力、七等觉支、八圣道支宝。

“善现，如是般若波罗蜜多大珍宝聚，能与有情空、无相、无愿解脱门宝。

“善现，如是般若波罗蜜多大珍宝聚，能与有情菩萨十地宝。

“善现，如是般若波罗蜜多大珍宝聚，能与有情五眼、六神通宝。

“善现，如是般若波罗蜜多大珍宝聚，能与有情佛十力、四无所畏、四无碍解、大慈、大悲、大喜、大舍、十八佛不共法宝。

“善现，如是般若波罗蜜多大珍宝聚，能与有情无忘失法、恒住舍性宝。

“善现，如是般若波罗蜜多大珍宝聚，能与有情一切智、道相智、一切相智宝。

“善现，如是般若波罗蜜多大珍宝聚，能与有情一切陀罗尼门、一切三摩地门宝。

“善现，如是般若波罗蜜多大珍宝聚，能与有情预流、一来、不还、阿罗汉果宝。

“善现，如是般若波罗蜜多大珍宝聚，能与有情独觉菩提宝。

“善现，如是般若波罗蜜多大珍宝聚，能与有情一切菩萨摩诃萨行宝。

“善现，如是般若波罗蜜多大珍宝聚，能与有情诸佛无上正等菩提转法轮宝。

“是故般若波罗蜜多名大宝聚。”

## 大般若波罗蜜多经卷第三百二

### 初分难闻功德品第三十九之六

具寿善现复白佛言：“世尊，如是般若波罗蜜多是清净聚。”

佛言：“如是，善现，色清净故般若波罗蜜多清净，受、想、行、识清净故般若波罗蜜多清净。

“善现，眼处清净故般若波罗蜜多清净，耳、鼻、舌、身、意处清净故般若波罗蜜多清净。

“善现，色处清净故般若波罗蜜多清净，声、香、味、触、法处清净故般若波罗蜜多清净。

“善现，眼界清净故般若波罗蜜多清净，色界、眼识界及眼触、眼触为缘所生诸受清净故般若波罗蜜多清净。

“善现，耳界清净故般若波罗蜜多清净，声界、耳识界及耳触、耳触为缘所生诸受清净故般若波罗蜜多清净。

“善现，鼻界清净故般若波罗蜜多清净，香界、鼻识界及鼻触、鼻触为缘所生诸受清净故般若波罗蜜多清净。

“善现，舌界清净故般若波罗蜜多清净，味界、舌识界及舌触、舌触为缘所生诸受清净故般若波罗蜜多清净。

“善现，身界清净故般若波罗蜜多清净，触界、身识界及身触、身触为缘所生诸受清净故般若波罗蜜多清净。

“善现，意界清净故般若波罗蜜多清净，法界、意识界及意触、意触为缘所生诸受清净故般若波罗蜜多清净。

“善现，地界清净故般若波罗蜜多清净，水、火、风、空、识界清净故般若波罗蜜多清净。

“善现，无明清净故般若波罗蜜多清净，行、识、名色、六处、触、受、爱、取、有、生、老死愁叹苦忧恼清净故般若波罗蜜多清净。

“善现，布施波罗蜜多清净故般若波罗蜜多清净，净戒、安忍、精进、静虑波罗蜜多清净故般若波罗蜜多清净。

“善现，内空清净故般若波罗蜜多清净，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空清净故般若波罗蜜多清净。

“善现，真如清净故般若波罗蜜多清净，法界、法性、不虚妄性、不变异性、平等性、离生性、法定、法住、实际、虚空界、不思议界清净故般若波罗蜜多清净。

“善现，苦圣谛清净故般若波罗蜜多清净，集、灭、道圣谛清净故般若波罗蜜多清净。

“善现，四静虑清净故般若波罗蜜多清净，四无量、四无色定清净故般若波罗蜜多清净。

“善现，八解脱清净故般若波罗蜜多清净，八胜处、九次第定、十遍处清净故般若波罗蜜多清净。

“善现，四念住清净故般若波罗蜜多清净，四正断、四神足、五根、五力、七等觉支、八圣道支清净故般若波罗蜜多清净。

“善现，空解脱门清净故般若波罗蜜多清净，无相、无愿解脱门清净故般若波罗蜜多清净。

“善现，菩萨十地清净故般若波罗蜜多清净。

“善现，五眼清净故般若波罗蜜多清净，六神通清净故般若波罗蜜多清净。

“善现，佛十力清净故般若波罗蜜多清净，四无所畏、四无碍解、大慈、大悲、大喜、大舍、十八佛不共法清净故般若波罗蜜多清净。

“善现，无忘失法清净故般若波罗蜜多清净，恒住舍性清净故般若波罗蜜多清净。

“善现，一切智清净故般若波罗蜜多清净，道相智、一切相智清净故般若波罗蜜多清净。

“善现，一切陀罗尼门清净故般若波罗蜜多清净，一切三摩地门清净故般若波罗蜜多清净。

“善现，预流果清净故般若波罗蜜多清净，一来、不还、阿罗汉果清净故般若波罗蜜多清净。

“善现，独觉菩提清净故般若波罗蜜多清净。

“善现，一切菩萨摩诃萨行清净故般若波罗蜜多清净。

“善现，诸佛无上正等菩提清净故般若波罗蜜多清净。

“是故般若波罗蜜多名清净聚。”



具寿善现复白佛言：“甚奇，世尊！希有，善逝！如是般若波罗蜜多，以极甚深多诸留难，而今广说，留难不生。”

佛言：“善现，如是，如是，甚深般若波罗蜜多多诸留难，佛神力故，今虽广说，留难不生。是故大乘诸善男子、善女人等，于此般若波罗蜜多，若欲书写应疾书写，若欲读诵应疾读诵，若欲受持应疾受持，若欲修习应疾修习，若欲思惟应疾思惟，若欲宣说应疾宣说。何以故？善现，甚深般若波罗蜜多多诸留难，勿令书写、读诵、受持、修习、思惟、为他说者留难事起不究竟故。

“善现，是善男子、善女人等，若欲一月、或二、或三、或四、或五、或六、或七、乃至一岁，书写如是甚深般若波罗蜜多能究竟者，应勤精进系念书写，经尔所时令得究竟。善现，是善男子、善女人等，若欲一月、或二、或三、或四、或五、或六、或七、乃至一岁，于此般若波罗蜜多受持、读诵、修习、思惟、为他宣说能究竟者，应勤精进系念受持乃至宣说，经尔所时令得究竟。何以故？善现，甚深般若波罗蜜多无价宝珠多留难故。”

尔时，善现复白佛言：“甚奇，世尊！希有，善逝！甚深般若波罗蜜多无价宝珠多诸留难，而有书写受持、读诵修习、思惟、为他说者，恶魔于彼欲作留难，令不书写乃至演说。”

佛言：“善现，恶魔于此甚深般若波罗蜜多，虽欲留难令不书写受持、读诵修习、思惟、为他演说，而彼无力可能留难是菩萨摩诃萨书写受持般若等事。”



尔时，舍利子白佛言：“世尊，是谁神力，令彼恶魔不能留难诸菩萨摩诃萨书写受持、读诵修习、思惟广说甚深般若波罗蜜多？”

佛言：“舍利子，是佛神力，令彼恶魔不能留难诸菩萨摩诃萨书写受持、读诵修习、思惟广说甚深般若波罗蜜多。又，舍利子，亦是十方一切世界诸佛神力，令彼恶魔不能留难诸菩萨摩诃萨书写受持、读诵修习、思惟广说甚深般若波罗蜜多。又，舍利子，诸佛世尊皆共护念修行般若波罗蜜多诸菩萨故，令彼恶魔不能留难一切菩萨摩诃萨众令不书写受持、读诵修习、思惟、广为他说甚深般若波罗蜜多。何以故？舍利子，诸佛世尊皆共护念修行般若波罗蜜多诸菩萨众所作善业，令彼恶魔不能留难。

“舍利子，若菩萨摩诃萨能于如是甚深般若波罗蜜多书写受持、读诵修习、思惟广说，法尔应为十方世界无量无数无边如来、应、正等觉现说法者之所护念。若蒙诸佛所护念者，法尔恶魔不能留难。舍利子，若善男子、善女人等，能于如是甚深般若波罗蜜多书写受持、读诵修习、思惟广说，应作是念：‘我今书写受持、读诵修习、思惟、广为他说甚深般若波罗蜜多，皆是十方无量无数无边如来、应、正等觉现说法者神力护念。’”



时，舍利子复白佛言：“世尊，若善男子、善女人等，能于如是甚深般若波罗蜜多书写受持、读诵修习、思惟广说，一切皆是十方世界诸佛如来神力护念，令彼所作殊胜善业，一切恶魔不能留难。”

佛言：“舍利子，如是，如是，如汝所说。舍利子，若善男子、善女人等，能于如是甚深般若波罗蜜多书写受持、读诵修习、思惟广说，当知皆是一切如来、应、正等觉神力护念。”



时，舍利子复白佛言：“世尊，若善男子、善女人等，能于如是甚深般若波罗蜜多书写受持、读诵修习、思惟广说；十方世界无量无数无边如来、应、正等觉现说法者，皆共识知是善男子、善女人等书写受持、读诵修习、思惟广说甚深般若波罗蜜多，由此因缘欢喜护念。

“世尊，若善男子、善女人等，能于如是甚深般若波罗蜜多书写受持、读诵修习、思惟广说；是善男子、善女人等，恒为十方无量无数无边世界一切如来、应、正等觉现说法者佛眼观见，由此因缘慈悲护念。”

佛言：“舍利子，如是，如是，如汝所说。舍利子，若善男子、善女人等，书写受持、读诵修习、思惟广说甚深般若波罗蜜多；是善男子、善女人等，恒为十方无量无数无边世界一切如来、应、正等觉现说法者佛眼观见、识知护念，令诸恶魔不能娆恼，所修善业速得成办。舍利子，住菩萨乘诸善男子、善女人等，若能于此甚深般若波罗蜜多书写受持、读诵修习、思惟广说；当知是善男子、善女人等，已近无上正等菩提，诸恶魔怨不能留难。

“复次，舍利子，住菩萨乘诸善男子、善女人等，若能书写甚深般若波罗蜜多，种种庄严，受持读诵；当知是善男子、善女人等，于此般若波罗蜜多深生信解。若复于此甚深般若波罗蜜多，以诸华香、宝幢、幡盖、衣服、璎珞、伎乐、灯明供养恭敬、尊重赞叹；当知是善男子、善女人等，常为如来、应、正等觉佛眼观见识知护念，由是因缘定当获得大财、大胜利、大果、大异熟。

“舍利子，是善男子、善女人等，以能书写、受持读诵、供养恭敬、尊重赞叹甚深般若波罗蜜多，由此善根乃至获得不退转地，于其中间常不离佛，恒闻正法不堕恶趣。

“舍利子，是善男子、善女人等，由此善根乃至无上正等菩提，常不远离布施波罗蜜多，常不远离净戒、安忍、精进、静虑、般若波罗蜜多。

“舍利子，是善男子、善女人等，由此善根乃至无上正等菩提，常不远离内空，常不远离外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空。

“舍利子，是善男子、善女人等，由此善根乃至无上正等菩提，常不远离真如，常不远离法界、法性、不虚妄性、不变异性、平等性、离生性、法定、法住、实际、虚空界、不思议界。

“舍利子，是善男子、善女人等，由此善根乃至无上正等菩提，常不远离苦圣谛，常不远离集、灭、道圣谛。

“舍利子，是善男子、善女人等，由此善根乃至无上正等菩提，常不远离四静虑，常不远离四无量、四无色定。

“舍利子，是善男子、善女人等，由此善根乃至无上正等菩提，常不远离八解脱，常不远离八胜处、九次第定、十遍处。

“舍利子，是善男子、善女人等，由此善根乃至无上正等菩提，常不远离四念住，常不远离四正断、四神足、五根、五力、七等觉支、八圣道支。

“舍利子，是善男子、善女人等，由此善根乃至无上正等菩提，常不远离空解脱门，常不远离无相、无愿解脱门。

“舍利子，是善男子、善女人等，由此善根乃至无上正等菩提，常不远离修五眼，常不远离修六神通。

“舍利子，是善男子、善女人等，由此善根乃至无上正等菩提，常不远离修佛十力，常不远离修四无所畏、四无碍解、大慈、大悲、大喜、大舍、十八佛不共法。

“舍利子，是善男子、善女人等，由此善根乃至无上正等菩提，常不远离修无忘失法，常不远离修恒住舍性。

“舍利子，是善男子、善女人等，由此善根乃至无上正等菩提，常不远离修一切智，常不远离修道相智、一切相智。

“舍利子，是善男子、善女人等，由此善根乃至无上正等菩提，常不远离修一切陀罗尼门，常不远离修一切三摩地门。

“舍利子，是善男子、善女人等，由此善根乃至无上正等菩提，常不远离方便善巧，教诸有情得预流果而自不证；常不远离方便善巧，教诸有情得一来、不还、阿罗汉果而自不证。

“舍利子，是善男子、善女人等，由此善根乃至无上正等菩提，常不远离方便善巧，教诸有情得独觉菩提而自不证。

“舍利子，是善男子、善女人等，由此善根乃至无上正等菩提，常不远离游戏菩萨自在神通，从一佛国至一佛国，供养恭敬、尊重赞叹诸佛世尊及诸菩萨摩诃萨众。

“舍利子，是善男子、善女人等，由此善根乃至无上正等菩提，常不远离严净佛土，成熟有情。

“舍利子，是善男子、善女人等，由此善根乃至无上正等菩提，常不远离自在神通游诸佛土，劝请诸佛转妙法轮度无量众。

“舍利子，是善男子、善女人等，由此善根乃至无上正等菩提，常不远离一切菩萨摩诃萨行。

“舍利子，由此因缘，住菩萨乘诸善男子、善女人等，于此般若波罗蜜多应勤书写受持、读诵修习、思惟、为他广说。”



尔时，舍利子白佛言：“世尊，甚深般若波罗蜜多，佛灭度后，何方兴盛？”

佛言：“舍利子，甚深般若波罗蜜多，我灭度后，至东南方当渐兴盛。彼方当有住菩萨乘苾刍、苾刍尼、邬波索迦、邬波斯迦、国王、大臣、长者、居士，能于如是甚深般若波罗蜜多深生信解，书写受持、读诵修习、思惟广说，复以种种上妙华鬘、涂散等香、衣服、璎珞、宝幢、幡盖、伎乐、灯明，供养恭敬、尊重赞叹如是般若波罗蜜多。彼由如是胜善根故，毕竟不堕诸险恶趣，常生天人中受富贵妙乐，由斯势力增益六种波罗蜜多令速圆满，因此复能供养恭敬、尊重赞叹诸佛世尊，后随所应依三乘法，渐深修习而趣出离。

“舍利子，甚深般若波罗蜜多，我灭度后，从东南方转至南方渐当兴盛。彼方当有住菩萨乘苾刍、苾刍尼、邬波索迦、邬波斯迦、国王、大臣、长者、居士，能于如是甚深般若波罗蜜多深生信解，书写受持、读诵修习、思惟广说，复以种种上妙华鬘、涂散等香、衣服、璎珞、宝幢、幡盖、伎乐、灯明，供养恭敬、尊重赞叹如是般若波罗蜜多。彼由如是胜善根故，毕竟不堕诸险恶趣，常生天人中受富贵妙乐，由斯势力增益六种波罗蜜多令速圆满，因此复能供养恭敬、尊重赞叹诸佛世尊，后随所应依三乘法，渐次修习而趣出离。

“舍利子，甚深般若波罗蜜多，我灭度后，复从南方至西南方当渐兴盛。彼方当有住菩萨乘苾刍、苾刍尼、邬波索迦、邬波斯迦、国王、大臣、长者、居士，能于如是甚深般若波罗蜜多深生信解，书写受持、读诵修习、思惟广说，复以种种上妙华鬘、涂散等香、衣服、璎珞、宝幢、幡盖、伎乐、灯明，供养恭敬、尊重赞叹如是般若波罗蜜多。彼由如是胜善根故，毕竟不堕诸险恶趣，常生天人中受富贵妙乐，由斯势力增益六种波罗蜜多令速圆满，因此复能供养恭敬、尊重赞叹诸佛世尊，后随所应依三乘法，渐次修习而趣出离。

“舍利子，甚深般若波罗蜜多，我灭度后，从西南方至西北方当渐兴盛。彼方当有住菩萨乘苾刍、苾刍尼、邬波索迦、邬波斯迦、国王、大臣、长者、居士，能于如是甚深般若波罗蜜多深生信解，书写受持、读诵修习、思惟广说，复以种种上妙华鬘、涂散等香、衣服、璎珞、宝幢、幡盖、伎乐、灯明，供养恭敬、尊重赞叹如是般若波罗蜜多。彼由如是胜善根故，毕竟不堕诸险恶趣，常生天人中受富贵妙乐，由斯势力增益六种波罗蜜多令速圆满，因此复能供养恭敬、尊重赞叹诸佛世尊，后随所应依三乘法，渐次修习而趣出离。

“舍利子，甚深般若波罗蜜多，我灭度后，从西北方转至北方当渐兴盛。彼方当有住菩萨乘苾刍、苾刍尼、邬波索迦、邬波斯迦、国王、大臣、长者、居士，能于如是甚深般若波罗蜜多深生信解，书写受持、读诵修习、思惟广说，复以种种上妙华鬘、涂散等香、衣服、璎珞、宝幢、幡盖、伎乐、灯明，供养恭敬，尊重赞叹如是般若波罗蜜多。彼由如是胜善根故，毕竟不堕诸险恶趣，常生天人中受富贵妙乐，由斯势力增益六种波罗蜜多令速圆满，因此复能供养恭敬、尊重赞叹诸佛世尊，后随所应依三乘法，渐次修习而趣出离。

“舍利子，甚深般若波罗蜜多，我灭度后，复从北方至东北方当渐兴盛。彼方当有住菩萨乘苾刍、苾刍尼、邬波索迦、邬波斯迦、国王、大臣、长者、居士，能于如是甚深般若波罗蜜多深生信解，书写受持、读诵修习、思惟广说，复以种种上妙华鬘、涂散等香、衣服、璎珞、宝幢、幡盖、伎乐、灯明，供养恭敬、尊重赞叹如是般若波罗蜜多。彼由如是胜善根故，毕竟不堕诸险恶趣，常生天人中受富贵妙乐，由斯势力增益六种波罗蜜多令速圆满，因此复能供养恭敬、尊重赞叹诸佛世尊，后随所应依三乘法，渐次修习而趣出离。

“舍利子，我灭度已，后时、后分、后五百岁，甚深般若波罗蜜多于东北方大作佛事。何以故？舍利子，一切如来、应、正等觉所尊重法即是般若波罗蜜多，如是般若波罗蜜多一切如来、应、正等觉共所护念。舍利子，非佛所得法、毗奈耶无上正法有灭没相，诸佛所得法、毗奈耶无上正法即是般若波罗蜜多。舍利子，彼东北方诸善男子、善女人等，若能于此甚深般若波罗蜜多信解、受持读诵、修习思惟、广说，我常护念是善男子、善女人等令无恼害。

“舍利子，彼东北方诸善男子、善女人等，若能书写甚深般若波罗蜜多，复以种种上妙华鬘、涂散等香、衣服、璎珞、宝幢、幡盖、伎乐、灯明供养恭敬、尊重赞叹甚深般若波罗蜜多。我定说彼诸善男子、善女人等，由此善根毕竟不堕诸险恶趣，生天人中常受妙乐，由斯势力增益六种波罗蜜多，因此复能供养恭敬、尊重赞叹诸佛世尊，后随所应依三乘法，渐次修习而般涅槃。何以故？舍利子，我以佛眼观见证知、称誉赞叹是善男子、善女人等所获功德，东西南北、四维、上下无量无数无边世界一切如来、应、正等觉安隐住持现说法者，亦以佛眼观见证知、称誉赞叹是善男子、善女人等所获功德。”



尔时，舍利子白佛言：“世尊，甚深般若波罗蜜多，佛灭度已，后时、后分、后五百岁，于东北方广流布耶？”

佛言：“舍利子，如是，如是，甚深般若波罗蜜多，我灭度已，后时、后分、后五百岁，于东北方当广流布。舍利子，我灭度已，后时、后分、后五百岁，彼东北方诸善男子、善女人等，若得闻此甚深般若波罗蜜多深生信解，书写受持、读诵修习、思惟广说；当知彼善男子、善女人等，久发无上正等觉心，久修菩萨摩诃萨行，多供养诸佛，多事诸善友，所种善根皆已成熟，由斯福力得闻如是甚深般若波罗蜜多深生信解，复能书写、受持读诵、修习思惟、为他广说。”

时，舍利子复白佛言：“世尊，佛灭度已，后时、后分、后五百岁，于东北方当有几许住菩萨乘诸善男子、善女人等，得闻如是甚深般若波罗蜜多深生信解，复能书写、受持读诵、修习思惟、为他广说？”

佛言：“舍利子，我灭度已，后时、后分、后五百岁，于东北方虽有无量住菩萨乘诸善男子、善女人等，而少得闻甚深般若波罗蜜多深生信解，其心不惊、不恐、不怖亦无忧悔，复能书写、受持读诵、修习思惟、为他广说。舍利子，彼善男子、善女人等，闻此般若波罗蜜多，其心不惊、不恐、不怖亦无忧悔，深生信解，书写受持、读诵修习、思惟广说，甚为希有。何以故？舍利子，是善男子、善女人等，已曾亲近、供养恭敬、尊重赞叹无量如来、应、正等觉及诸菩萨摩诃萨众，请问如是甚深般若波罗蜜多相应义趣。

“舍利子，是善男子、善女人等，不久定当圆满布施波罗蜜多，不久定当圆满净戒、安忍、精进、静虑、般若波罗蜜多。

“舍利子，是善男子、善女人等，不久定当圆满内空，不久定当圆满外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空。

“舍利子，是善男子、善女人等，不久定当圆满真如，不久定当圆满法界、法性、不虚妄性、不变异性、平等性、离生性、法定、法住、实际、虚空界、不思议界。

“舍利子，是善男子、善女人等，不久定当圆满苦圣谛，不久定当圆满集、灭、道圣谛。

“舍利子，是善男子、善女人等，不久定当圆满四静虑，不久定当圆满四无量、四无色定。

“舍利子，是善男子、善女人等，不久定当圆满八解脱，不久定当圆满八胜处、九次第定、十遍处。

“舍利子，是善男子、善女人等，不久定当圆满四念住，不久定当圆满四正断、四神足、五根、五力、七等觉支、八圣道支。

“舍利子，是善男子、善女人等，不久定当圆满空解脱门，不久定当圆满无相、无愿解脱门。

“舍利子，是善男子、善女人等，不久定当圆满菩萨十地。

“舍利子，是善男子、善女人等，不久定当圆满五眼，不久定当圆满六神通。

“舍利子，是善男子、善女人等，不久定当圆满佛十力，不久定当圆满四无所畏、四无碍解、大慈、大悲、大喜、大舍、十八佛不共法。

“舍利子，是善男子、善女人等，不久定当圆满无忘失法，不久定当圆满恒住舍性。

“舍利子，是善男子、善女人等，不久定当圆满一切智，不久定当圆满道相智、一切相智。

“舍利子，是善男子、善女人等，不久定当圆满一切陀罗尼门，不久定当圆满一切三摩地门。

“舍利子，是善男子、善女人等，不久定当圆满一切菩萨摩诃萨行。

“舍利子，是善男子、善女人等，不久定当圆满阿耨多罗三藐三菩提。

“复次，舍利子，彼善男子、善女人等，一切如来所护念故，无量善友所摄受故，殊胜善根所住持故，为欲饶益多众生故，求趣无上正等菩提。何以故？舍利子，我常为彼诸善男子、善女人等，说一切智智相应之法；过去如来、应、正等觉，亦常为彼诸善男子、善女人等，说一切智智相应之法。由此因缘，彼善男子、善女人等，后生复能求趣无上正等菩提，亦能为他如应说法，令趣无上正等菩提。

“舍利子，彼善男子、善女人等，身心安定，诸恶魔王及彼眷属尚不能坏求趣无上正等觉心，何况其余乐行恶者毁谤般若波罗蜜多，能沮其心不令求趣无上正觉？

“舍利子，如是大乘诸善男子、善女人等，闻我说此甚深般若波罗蜜多，心得广大妙法喜乐，亦能安立无量众生于胜善法，令趣无上正等菩提。

“舍利子，是善男子、善女人等，今于我前发弘誓愿：‘我当安立无量百千俱胝那庾多诸有情类，令发无上正等觉心，修诸菩萨摩诃萨行，示现劝导赞励庆喜，令于无上正等菩提乃至得受不退转记。’舍利子，我于彼愿深生随喜。何以故？舍利子，我观如是住菩萨乘诸善男子、善女人等，所发弘愿心语相应；彼善男子、善女人等，于当来世定能安立无量百千俱胝那庾多诸有情类，令发无上正等觉心，修诸菩萨摩诃萨行，示现劝导赞励庆喜，令于无上正等菩提乃至得受不退转记。

“舍利子，是善男子、善女人等，亦于过去无量佛前发弘誓愿：‘我当安立无量百千俱胝那庾多诸有情类，令发无上正等觉心，修诸菩萨摩诃萨行，示现劝导赞励庆喜，令于无上正等菩提乃至得受不退转记。’舍利子，过去诸佛亦于彼愿深生随喜。何以故？舍利子，过去诸佛亦观如是住菩萨乘诸善男子、善女人等，所发弘愿心语相应；彼善男子、善女人等，于当来世定能安立无量百千俱胝那庾多诸有情类，令发无上正等觉心，修诸菩萨摩诃萨行，示现劝导赞励庆喜，令于无上正等菩提乃至得受不退转记。

“舍利子，是善男子、善女人等信解广大，能依妙色、声、香、味、触修广大施，修此施已复能种植广大善根，因此善根复能摄受广大果报，摄受如是广大果报专为利乐一切有情，于诸有情能舍内外一切所有。彼回如是所种善根，愿生他方诸佛国土现有如来、应、正等觉宣说如是甚深般若波罗蜜多无上法处；彼闻如是甚深般若波罗蜜多无上法已，复能安立彼佛土中无量百千俱胝那庾多诸有情类，令发无上正等觉心，修诸菩萨摩诃萨行，示现劝导赞励庆喜，令于无上正等菩提得不退转。”



时，舍利子复白佛言：“甚奇，世尊！希有，善逝！佛于过去、未来、现在诸所有法无不证知，于一切法、真如、法界及法性等无不证知，于诸法教无不证知，于诸有情心行差别无不证知，于过去佛、菩萨、声闻及佛土等无不证知，于未来佛、菩萨、声闻及佛土等无不证知，于现在佛、菩萨、声闻及佛土等无不证知，于十方界一切如来、应、正等觉及所说法菩萨、声闻、佛土等事无不证知。

“世尊，若菩萨摩诃萨于六波罗蜜多，勇猛精进恒求不息；彼于此六波罗蜜多，为有得时、不得时不？”

佛言：“舍利子，彼善男子、善女人等，恒于此六波罗蜜多，勇猛精进欣求不息，一切时得，无不得时。何以故？舍利子，彼善男子、善女人等，恒于此六波罗蜜多，勇猛精进欣求不息，诸佛菩萨常护念故。”

舍利子言：“世尊，彼善男子、善女人等，若不得六波罗蜜多相应经时，如何可说彼得此六波罗蜜多？”

佛言：“舍利子，彼善男子、善女人等，恒于此六波罗蜜多，勇猛信求不顾身命，有时不得此相应经，无有是处。何以故？舍利子，彼善男子、善女人等，为求无上正等菩提，示现劝导赞励庆喜诸有情类，令于此六波罗蜜多相应经典受持读诵、思惟修学，由此善根随所生处，常得此六波罗蜜多相应契经，受持读诵、勇猛精进、如教修行，成熟有情，严净佛土，速证无上正等菩提。”

## 大般若波罗蜜多经卷第三百三

### 初分魔事品第四十之一

尔时，具寿善现白佛言：“世尊，佛已赞说为证无上正等菩提，修行六种波罗蜜多，成熟有情、严净佛国，诸善男子、善女人等所有功德。世尊，云何是善男子、善女人等，为证无上正等菩提修诸行时留难魔事？”

佛言：“善现，若菩萨摩诃萨乐说法要，辩不即生，当知是为菩萨魔事。”

“世尊，何故是菩萨摩诃萨乐说法要，辩不即生，是为魔事？”

“善现，是菩萨摩诃萨修行般若波罗蜜多时，所修般若波罗蜜多难得圆满，所修静虑、精进、安忍、净戒、布施波罗蜜多难得圆满。由此缘故，是菩萨摩诃萨乐说法要，辩不即生，当知是为菩萨魔事。

“复次，善现，若菩萨摩诃萨乐修胜行，辩乃卒生，当知是为菩萨魔事。”

“世尊，何故是菩萨摩诃萨乐修胜行，辩乃卒生，是为魔事？”

“善现，是菩萨摩诃萨修行布施波罗蜜多，修行净戒、安忍、精进、静虑、般若波罗蜜多，无巧便故，辩乃卒生。由此缘故，是菩萨摩诃萨乐修胜行，辩乃卒生，当知是为菩萨魔事。

“复次，善现，书写般若波罗蜜多甚深经时，频申欠呿，当知是为菩萨魔事。

“复次，善现，书写般若波罗蜜多甚深经时，忽然戏笑，当知是为菩萨魔事。

“复次，善现，书写般若波罗蜜多甚深经时，互相轻蔑，当知是为菩萨魔事。

“复次，善现，书写般若波罗蜜多甚深经时，身心扰乱，当知是为菩萨魔事。

“复次，善现，书写般若波罗蜜多甚深经时，心生异解，文句倒错，当知是为菩萨魔事。

“复次，善现，书写般若波罗蜜多甚深经时，欻有事起令不究竟，当知是为菩萨魔事。

“复次，善现，书写般若波罗蜜多甚深经时，忽作是念：‘我于此经不得滋味，何用书写？’便弃舍去，当知是为菩萨魔事。

“复次，善现，受持读诵、思惟修习、说听般若波罗蜜多甚深经时，频申欠呿，当知是为菩萨魔事。

“复次，善现，受持读诵、思惟修习、说听般若波罗蜜多甚深经时，忽然戏笑，当知是为菩萨魔事。

“复次，善现，受持读诵、思惟修习、说听般若波罗蜜多甚深经时，互相轻蔑，当知是为菩萨魔事。

“复次，善现，受持读诵、思惟修习、说听般若波罗蜜多甚深经时，身心扰乱，当知是为菩萨魔事。

“复次，善现，受持读诵、思惟修习、说听般若波罗蜜多甚深经时，心生异解，文句倒错，当知是为菩萨魔事。

“复次，善现，受持读诵、思惟修习、说听般若波罗蜜多甚深经时，欻有事起令不究竟，当知是为菩萨魔事。

“复次，善现，受持读诵、思惟修习、说听般若波罗蜜多甚深经时，忽作是念：‘我于此经不得滋味，何用勤苦？’便弃舍去，当知是为菩萨魔事。”



时，具寿善现白佛言：“世尊，何因缘故，是善男子、善女人等，于此深经不得滋味，便弃舍去？”

佛言：“善现，是善男子、善女人等，于过去世未久修行般若、静虑、精进、安忍、净戒、布施波罗蜜多，是故于此甚深般若波罗蜜多不得滋味，便弃舍去。

“复次，善现，若善男子、善女人等，闻说如是甚深般若波罗蜜多，便作是念：‘我等于此不得受记，何用听为？’心不清净，便从座起弃舍而去，当知是为菩萨魔事。”



时，具寿善现白佛言：“世尊，何因缘故，于此般若波罗蜜多甚深经中，不授彼记而令舍去？”

佛言：“善现，菩萨未入正性离生，不应授彼大菩提记。

“复次，善现，若善男子、善女人等，闻说如是甚深般若波罗蜜多，便作是念：‘此中不说我等名字，何用听为？’心不清净，便从座起弃舍而去，当知是为菩萨魔事。”



时，具寿善现白佛言：“世尊，何因缘故，于此般若波罗蜜多甚深经中，不记说彼菩萨名字？”

佛言：“善现，菩萨未受大菩提记，法尔不应记说名字。

“复次，善现，若善男子、善女人等，闻说般若波罗蜜多甚深经时，生如是念：‘此中不说我等生处城邑聚落，何用听为？’心不清净，便从座起弃舍而去，当知是为菩萨魔事。”



时，具寿善现白佛言：“世尊，何因缘故，于此般若波罗蜜多甚深经中，不记说彼菩萨生处城邑聚落？”

佛言：“善现，若未记彼菩萨名字，不应说其生处差别。

“复次，善现，若菩萨摩诃萨，闻说般若波罗蜜多，心不清净而舍去者，随彼所起不清净心，厌舍此经举步多少，便减尔所劫数功德，获尔所劫障菩提罪；受彼罪已，更尔所时发勤精进，求趣无上正等菩提，方可复本。是故菩萨若欲速证无上菩提，不应厌舍甚深般若波罗蜜多。

“复次，善现，住菩萨乘诸善男子、善女人等，弃舍般若波罗蜜多甚深经典，求学余经，当知是为菩萨魔事。何以故？善现，是善男子、善女人等，弃舍一切智智根本甚深般若波罗蜜多，而攀枝叶诸余经典，终不能得大菩提故。”



时，具寿善现白佛言：“世尊，何等余经犹如枝叶，不能引发一切智智？”

佛言：“善现，若说二乘相应之法，谓四念住、四正断、四神足、五根、五力、七等觉支、八圣道支及空、无相、无愿解脱门等所有诸经。若善男子、善女人等于中修学，得预流果、得一来果、得不还果、得阿罗汉果、得独觉菩提，不得无上正等菩提。是名余经犹如枝叶，不能引发一切智智。甚深般若波罗蜜多定能引发一切智智，有大势力犹如树根。是善男子、善女人等，弃舍般若波罗蜜多甚深经典求学余经，定不能得一切智智。何以故？善现，如是般若波罗蜜多甚深经典，出生一切菩萨摩诃萨世间、出世间功德法故。善现，若菩萨摩诃萨修学般若波罗蜜多，则为修学一切世间、出世间法。

“复次，善现，譬如饿狗舍其主食，返从仆使而求觅之；于当来世有菩萨乘诸善男子、善女人等，弃舍一切佛法根本甚深般若波罗蜜多，求学二乘相应经典亦复如是，当知是为菩萨魔事。

“复次，善现，譬如有人欲求香象，得此象已，舍而求迹。于汝意云何？是人有智不？”

善现答言：“是人无智。”

佛言：“善现，于当来世有菩萨乘诸善男子、善女人等，弃舍一切佛法根本甚深般若波罗蜜多，求学二乘相应经典亦复如是，当知是为菩萨魔事。

“复次，善现，譬如有人欲见大海，既至海岸，返观牛迹，作是念言：‘大海中水，浅深多少，岂及此耶？’于汝意云何？是人有智不？”

善现答言：“是人无智。”

佛言：“善现，于当来世有菩萨乘诸善男子、善女人等，弃舍一切佛法根本甚深般若波罗蜜多，求学二乘相应经典亦复如是，当知是为菩萨魔事。

“复次，善现，如有工匠或彼弟子，欲造大殿如天帝释殊胜殿量，见彼殿已而返揆摸日月宫殿。于意云何？如是工匠或彼弟子，能造大殿量如帝释殊胜殿不？”

善现答言：“不也，世尊。”

佛言：“善现，于汝意云何？是人有智不？”

善现答言：“是人无智，是愚痴类。”

佛言：“善现，于当来世有菩萨乘诸善男子、善女人等，欲求无上正等菩提，弃舍如是甚深般若波罗蜜多，求学二乘相应经典亦复如是。于意云何？是善男子、善女人等，能得无上佛菩提不？”

善现答言：“不也，世尊。”

佛言：“善现，于意云何？是善男子、善女人等是黠慧不？”

善现答言：“是愚痴类。”

佛言：“善现，如是，如是，当知是为菩萨魔事。

“复次，善现，如人求见转轮圣王，见已不识舍至余处，见凡小王取其形相，作如是念：‘转轮圣王形相威德与此何异？’于汝意云何？是人有智不？”

善现答言：“是人无智。”

佛言：“善现，于当来世有菩萨乘诸善男子、善女人等，欲求无上正等菩提，弃舍如是甚深般若波罗蜜多，求学二乘相应经典亦复如是。于意云何？是善男子、善女人等，为能证得大菩提不？”

善现答言：“不也，世尊。”

佛言：“善现，于意云何？是善男子、善女人等是黠慧不？”

善现答言：“是愚痴类。”

佛言：“善现，如是，如是，当知是为菩萨魔事。

“复次，善现，如有饥人得百味食，弃而求啖两月谷饭。于汝意云何？是人有智不？”

善现答言：“是人无智。”

佛言：“善现，于当来世有菩萨乘诸善男子、善女人等，弃大般若波罗蜜多甚深经典，求学二乘相应经典，于中欲求一切智智亦复如是。于意云何？是善男子、善女人等是黠慧不？”

善现答言：“是愚痴类。”

佛言：“善现，如是，如是，当知是为菩萨魔事。

“复次，善现，如有贫人得无价宝，弃而求取迦遮末尼。于汝意云何？是人有智不？”

善现答言：“是人无智。”

佛言：“善现，于当来世有菩萨乘诸善男子、善女人等，弃大般若波罗蜜多甚深经典，求学二乘相应经典，于中欲求一切智智亦复如是。于意云何？是善男子、善女人等是黠慧不？”

善现答言：“是愚痴类。”

佛言：“善现，如是，如是，当知是为菩萨魔事。

“复次，善现，住菩萨乘诸善男子、善女人等，书大般若波罗蜜多甚深经时，众辩竞起，乐说种种差别法门，令所书写甚深般若波罗蜜多不得究竟，当知是为菩萨魔事。所谓乐说布施、净戒、安忍、精进、静虑、般若；乐说欲界、色、无色界；乐说受持、读诵、宣说；乐说看病、修余福业；乐说色，乐说受、想、行、识；乐说眼处，乐说耳、鼻、舌、身、意处；乐说色处，乐说声、香、味、触、法处；乐说眼界，乐说色界、眼识界及眼触、眼触为缘所生诸受；乐说耳界，乐说声界、耳识界及耳触、耳触为缘所生诸受；乐说鼻界，乐说香界、鼻识界及鼻触、鼻触为缘所生诸受；乐说舌界，乐说味界、舌识界及舌触、舌触为缘所生诸受；乐说身界，乐说触界、身识界及身触、身触为缘所生诸受；乐说意界，乐说法界、意识界及意触、意触为缘所生诸受；乐说地界，乐说水、火、风、空、识界；乐说无明，乐说行、识、名色、六处、触、受、爱、取、有、生、老死愁叹苦忧恼；乐说布施波罗蜜多，乐说净戒、安忍、精进、静虑、般若波罗蜜多；乐说内空，乐说外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；乐说真如，乐说法界、法性、不虚妄性、不变异性、平等性、离生性、法定、法住、实际、虚空界、不思议界；乐说苦圣谛，乐说集、灭、道圣谛；乐说四静虑，乐说四无量、四无色定；乐说八解脱，乐说八胜处、九次第定、十遍处；乐说四念住，乐说四正断、四神足、五根、五力、七等觉支、八圣道支；乐说空解脱门，乐说无相、无愿解脱门；乐说菩萨十地；乐说五眼，乐说六神通；乐说佛十力，乐说四无所畏、四无碍解、大慈、大悲、大喜、大舍、十八佛不共法；乐说无忘失法，乐说恒住舍性；乐说一切智，乐说道相智、一切相智；乐说一切陀罗尼门，乐说一切三摩地门；乐说预流果，乐说一来、不还、阿罗汉果；乐说独觉菩提；乐说一切菩萨摩诃萨行；乐说诸佛阿耨多罗三藐三菩提。

“何以故？善现，甚深般若波罗蜜多中无乐说相故，甚深般若波罗蜜多难思议故，甚深般若波罗蜜多无思虑故，甚深般若波罗蜜多无生灭故，甚深般若波罗蜜多无染净故，甚深般若波罗蜜多无定乱故，甚深般若波罗蜜多离名言故，甚深般若波罗蜜多不可说故，甚深般若波罗蜜多不可得故。所以者何？善现，甚深般若波罗蜜多中，如前所说诸法皆无所有都不可得。住菩萨乘诸善男子、善女人等，书写般若波罗蜜多甚深经时，如是诸法扰乱其心令不究竟，当知是为菩萨魔事。”



尔时，具寿善现白佛言：“世尊，甚深般若波罗蜜多可书写不？”

佛言：“善现，甚深般若波罗蜜多不可书写。何以故？善现，于此般若波罗蜜多甚深经中，色自性无所有不可得，受、想、行、识自性无所有不可得；眼处自性无所有不可得，耳、鼻、舌、身、意处自性无所有不可得；色处自性无所有不可得，声、香、味、触、法处自性无所有不可得；眼界自性无所有不可得，色界、眼识界及眼触、眼触为缘所生诸受自性无所有不可得；耳界自性无所有不可得，声界、耳识界及耳触、耳触为缘所生诸受自性无所有不可得；鼻界自性无所有不可得，香界、鼻识界及鼻触、鼻触为缘所生诸受自性无所有不可得；舌界自性无所有不可得，味界、舌识界及舌触、舌触为缘所生诸受自性无所有不可得；身界自性无所有不可得，触界、身识界及身触、身触为缘所生诸受自性无所有不可得；意界自性无所有不可得，法界、意识界及意触、意触为缘所生诸受自性无所有不可得；地界自性无所有不可得，水、火、风、空、识界自性无所有不可得；无明自性无所有不可得，行、识、名色、六处、触、受、爱、取、有、生、老死愁叹苦忧恼自性无所有不可得；布施波罗蜜多自性无所有不可得，净戒、安忍、精进、静虑、般若波罗蜜多自性无所有不可得；内空自性无所有不可得，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空自性无所有不可得；真如自性无所有不可得，法界、法性、不虚妄性、不变异性、平等性、离生性、法定、法住、实际、虚空界、不思议界自性无所有不可得；苦圣谛自性无所有不可得，集、灭、道圣谛自性无所有不可得；四静虑自性无所有不可得，四无量、四无色定自性无所有不可得；八解脱自性无所有不可得，八胜处、九次第定、十遍处自性无所有不可得；四念住自性无所有不可得，四正断、四神足、五根、五力、七等觉支、八圣道支自性无所有不可得；空解脱门自性无所有不可得，无相、无愿解脱门自性无所有不可得，菩萨十地自性无所有不可得；五眼自性无所有不可得，六神通自性无所有不可得；佛十力自性无所有不可得，四无所畏、四无碍解、大慈、大悲、大喜、大舍、十八佛不共法自性无所有不可得；无忘失法自性无所有不可得，恒住舍性自性无所有不可得；一切智自性无所有不可得，道相智、一切相智自性无所有不可得；一切陀罗尼门自性无所有不可得，一切三摩地门自性无所有不可得；预流果自性无所有不可得，一来、不还、阿罗汉果自性无所有不可得；独觉菩提自性无所有不可得；一切菩萨摩诃萨行自性无所有不可得；诸佛无上正等菩提自性无所有不可得。

“善现，诸法自性皆无所有不可得故即是无性，如是无性即是般若波罗蜜多。非无性法能书无性，是故般若波罗蜜多不可书写。

“善现，若菩萨乘诸善男子、善女人等，作如是念：‘于此般若波罗蜜多甚深经中，无性是色，无性是受、想、行、识；无性是眼处，无性是耳、鼻、舌、身、意处；无性是色处，无性是声、香、味、触、法处；无性是眼界，无性是色界、眼识界及眼触、眼触为缘所生诸受；无性是耳界，无性是声界、耳识界及耳触、耳触为缘所生诸受；无性是鼻界，无性是香界、鼻识界及鼻触、鼻触为缘所生诸受；无性是舌界，无性是味界、舌识界及舌触、舌触为缘所生诸受；无性是身界，无性是触界、身识界及身触、身触为缘所生诸受；无性是意界，无性是法界、意识界及意触、意触为缘所生诸受；无性是地界，无性是水、火、风、空、识界；无性是无明，无性是行、识、名色、六处、触、受、爱、取、有、生、老死愁叹苦忧恼；无性是布施波罗蜜多，无性是净戒、安忍、精进、静虑、般若波罗蜜多；无性是内空，无性是外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；无性是真如，无性是法界、法性、不虚妄性、不变异性、平等性、离生性、法定、法住、实际、虚空界、不思议界；无性是苦圣谛，无性是集、灭、道圣谛；无性是四静虑，无性是四无量、四无色定；无性是八解脱，无性是八胜处、九次第定、十遍处；无性是四念住，无性是四正断、四神足、五根、五力、七等觉支、八圣道支；无性是空解脱门，无性是无相、无愿解脱门；无性是菩萨十地；无性是五眼，无性是六神通；无性是佛十力，无性是四无所畏、四无碍解、大慈、大悲、大喜、大舍、十八佛不共法；无性是无忘失法，无性是恒住舍性；无性是一切智，无性是道相智、一切相智；无性是一切陀罗尼门，无性是一切三摩地门；无性是预流果，无性是一来、不还、阿罗汉果；无性是独觉菩提；无性是一切菩萨摩诃萨行；无性是诸佛无上正等菩提。’当知是为菩萨魔事。”



尔时，具寿善现白佛言：“世尊，若菩萨乘诸善男子、善女人等，书写如是甚深般若波罗蜜多，作如是念：‘我以文字书写般若波罗蜜多。’彼执文字能书般若波罗蜜多，当知是为菩萨魔事。何以故？

“世尊，于此般若波罗蜜多甚深经中，色无文字，受、想、行、识无文字；眼处无文字，耳、鼻、舌、身、意处无文字；色处无文字，声、香、味、触、法处无文字；眼界无文字，色界、眼识界及眼触、眼触为缘所生诸受无文字；耳界无文字，声界、耳识界及耳触、耳触为缘所生诸受无文字；鼻界无文字，香界、鼻识界及鼻触、鼻触为缘所生诸受无文字；舌界无文字，味界、舌识界及舌触、舌触为缘所生诸受无文字；身界无文字，触界、身识界及身触、身触为缘所生诸受无文字；意界无文字，法界、意识界及意触、意触为缘所生诸受无文字；地界无文字，水、火、风、空、识界无文字；无明无文字，行、识、名色、六处、触、受、爱、取、有、生、老死愁叹苦忧恼无文字；布施波罗蜜多无文字，净戒、安忍、精进、静虑、般若波罗蜜多无文字；内空无文字，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无文字；真如无文字，法界、法性、不虚妄性、不变异性、平等性、离生性、法定、法住、实际、虚空界、不思议界无文字；苦圣谛无文字，集、灭、道圣谛无文字；四静虑无文字，四无量、四无色定无文字；八解脱无文字，八胜处、九次第定、十遍处无文字；四念住无文字，四正断、四神足、五根、五力、七等觉支、八圣道支无文字；空解脱门无文字，无相、无愿解脱门无文字，菩萨十地无文字；五眼无文字，六神通无文字；佛十力无文字，四无所畏、四无碍解、大慈、大悲、大喜、大舍、十八佛不共法无文字；无忘失法无文字，恒住舍性无文字；一切智无文字，道相智、一切相智无文字；一切陀罗尼门无文字，一切三摩地门无文字；预流果无文字，一来、不还、阿罗汉果无文字；独觉菩提无文字；一切菩萨摩诃萨行无文字；诸佛无上正等菩提无文字。是故不应执有文字能书般若波罗蜜多。

“世尊，若菩萨乘诸善男子、善女人等，作如是执：‘于此般若波罗蜜多甚深经中，无文字是色，无文字是受、想、行、识；无文字是眼处，无文字是耳、鼻、舌、身、意处；无文字是色处，无文字是声、香、味、触、法处；无文字是眼界，无文字是色界、眼识界及眼触、眼触为缘所生诸受；无文字是耳界，无文字是声界、耳识界及耳触、耳触为缘所生诸受；无文字是鼻界，无文字是香界、鼻识界及鼻触、鼻触为缘所生诸受；无文字是舌界，无文字是味界、舌识界及舌触、舌触为缘所生诸受；无文字是身界，无文字是触界、身识界及身触、身触为缘所生诸受；无文字是意界，无文字是法界、意识界及意触、意触为缘所生诸受；无文字是地界，无文字是水、火、风、空、识界；无文字是无明，无文字是行、识、名色、六处、触、受、爱、取、有、生、老死愁叹苦忧恼；无文字是布施波罗蜜多，无文字是净戒、安忍、精进、静虑、般若波罗蜜多；无文字是内空，无文字是外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；无文字是真如，无文字是法界、法性、不虚妄性、不变异性、平等性、离生性、法定、法住、实际、虚空界、不思议界；无文字是苦圣谛，无文字是集、灭、道圣谛；无文字是四静虑，无文字是四无量、四无色定；无文字是八解脱，无文字是八胜处、九次第定、十遍处；无文字是四念住，无文字是四正断、四神足、五根、五力、七等觉支、八圣道支；无文字是空解脱门，无文字是无相、无愿解脱门；无文字是菩萨十地；无文字是五眼，无文字是六神通；无文字是佛十力，无文字是四无所畏、四无碍解、大慈、大悲、大喜、大舍、十八佛不共法；无文字是无忘失法，无文字是恒住舍性；无文字是一切智，无文字是道相智、一切相智；无文字是一切陀罗尼门，无文字是一切三摩地门；无文字是预流果，无文字是一来、不还、阿罗汉果；无文字是独觉菩提；无文字是一切菩萨摩诃萨行；无文字是诸佛无上正等菩提。’当知是为菩萨魔事。”

佛言：“善现，如是，如是，如汝所说。

“复次，善现，住菩萨乘诸善男子、善女人等，书写受持、读诵修习、思惟演说如是般若波罗蜜多甚深经时，若起国土念，若起城邑念，若起王都念，若起方处念，当知是为菩萨魔事。

“复次，善现，住菩萨乘诸善男子、善女人等，书写受持、读诵修习、思惟演说如是般若波罗蜜多甚深经时，若起亲教轨范念，若起同学善友念，若起父母妻子念，若起兄弟姊妹念，若起亲戚朋侣念，当知是为菩萨魔事。

“复次，善现，住菩萨乘诸善男子、善女人等，书写受持、读诵修习、思惟演说如是般若波罗蜜多甚深经时，若起恶贼恶兽念，若起恶人恶鬼念，若起众会游戏念，若起淫女欢娱念，若起报恩报怨念，若起诸余无量异念，皆是恶魔之所引发，为障般若波罗蜜多，当知是为菩萨魔事。

“复次，善现，住菩萨乘诸善男子、善女人等，书写受持、读诵修习、思惟演说如是般若波罗蜜多甚深经时，得大名誉恭敬供养，所谓衣服、饮食、卧具、医药、资财，是善男子、善女人等，受著是事废所作业，当知是为菩萨魔事。

“复次，善现，住菩萨乘诸善男子、善女人等，书写受持、读诵修习、思惟演说如是般若波罗蜜多甚深经时，有诸恶魔执持种种世俗书论，或复二乘相应经典，诈现亲友授与菩萨。此中广说世俗胜事，或复广说诸蕴、界、处、谛实、缘起、三十七种菩提分法、三解脱门、四静虑等，言是经典义趣深奥，应勤修学，舍所习经。是菩萨乘诸善男子、善女人等善巧方便，不应受著恶魔所与世俗书论或二乘经。所以者何？世俗书论、二乘经典不能引发一切智智，非趣无上正等菩提巧方便故。善现，我此般若波罗蜜多甚深经中，广说菩萨摩诃萨道善巧方便。若于此中精勤修学，速证无上正等菩提。若菩萨乘诸善男子、善女人等，弃舍般若波罗蜜多甚深经典，受学恶魔世俗书论或二乘经，当知是为菩萨魔事。

“复次，善现，能听法者，爱乐听闻、书写受持、读诵修习甚深般若波罗蜜多；能说法者，著乐懈怠，不欲为说，当知是为菩萨魔事。

“复次，善现，能说法者，心不著乐亦不懈怠，乐为他说甚深般若波罗蜜多，方便劝励、书写受持、读诵修习；能听法者，懈怠著乐，不欲听受，当知是为菩萨魔事。

“复次，善现，能听法者，爱乐听闻、书写受持、读诵修习甚深般若波罗蜜多；能说法者，欲适他方，不获为说，当知是为菩萨魔事。

“复次，善现，能说法者，乐为他说甚深般若波罗蜜多，方便劝励、书写受持、读诵修习；能听法者，欲适他方，不获听受，当知是为菩萨魔事。

“复次，善现，能说法者，具大恶欲，爱重名利、衣服、饮食、卧具、医药、供养、资财；能听法者，少欲喜足，修远离行，勇猛正勤，具念定慧，厌怖利养、恭敬、名誉；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，少欲喜足，修远离行，勇猛正勤，具念定慧，厌怖利养、恭敬、名誉；能听法者，具大恶欲，爱重名利、衣服、饮食、卧具、医药、供养、资财；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，受行十二杜多功德：一、住阿练若处，二、常乞食，三、粪扫衣，四、一受食，五、一坐食，六、随得食，七、冢间住，八、露地住，九、树下住，十、常坐不卧，十一、随得敷具，十二、但三衣。能听法者，不受十二杜多功德，谓不住阿练若处，乃至不受但三衣；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，受行十二杜多功德，谓住阿练若处，乃至受但三衣；能说法者，不受十二杜多功德，谓不住阿练若处，乃至不受但三衣；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，有信、有戒、有善意乐，欲为他说甚深般若波罗蜜多，方便劝励、书写受持、读诵修习；能听法者，无信、无戒、无善意乐，不乐听受；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，有信、有戒、有善意乐，求欲听闻、书写受持、读诵修习甚深般若波罗蜜多；能说法者，无信、无戒、无善意乐、不欲为说；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，心无悭吝一切能舍；能听法者，心有悭吝不能弃舍；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，心无悭吝一切能舍；能说法者，心有悭吝不能弃舍；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，欲求供养能说法者，衣服、饮食、卧具、医药及余资财；能说法者，不乐受用；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，欲求供给能听法者，衣服、饮食、卧具、医药及余资财；能听法者，不乐受用；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，成就开智不乐广说；能听法者，成就演智不乐略说；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，成就开智唯乐略说；能说法者，成就演智唯乐广说；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，专乐广知十二分教次第法义，所谓契经、应颂、记莂、讽颂、自说、因缘、譬喻、本事、本生、方广、希法、论议；能听法者，不乐广知十二分教次第法义，所谓契经乃至论义；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，专乐广知十二分教次第法义，所谓契经乃至论义；能说法者，不乐广知十二分教次第法义，所谓契经乃至论义；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，已成就六波罗蜜多；能听法者，未成就六波罗蜜多；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，已成就六波罗蜜多；能说法者，未成就六波罗蜜多；两不和合，不获说听、书写受持、读诵修习甚深般若波罗蜜多，当知是为菩萨魔事。

## 大般若波罗蜜多经卷第三百四

### 初分魔事品第四十之二

“复次，善现，能说法者，于六波罗蜜多有方便善巧；能听法者，于六波罗蜜多无方便善巧；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，于六波罗蜜多有方便善巧；能说法者，于六波罗蜜多无方便善巧；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，已得陀罗尼；能听法者，未得陀罗尼；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，已得陀罗尼；能说法者，未得陀罗尼；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，欲令恭敬、书写受持、读诵修习甚深般若波罗蜜多；能听法者，不欲恭敬、书写受持、读诵修习甚深般若波罗蜜多；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，欲得恭敬、书写受持、读诵修习甚深般若波罗蜜多；能说法者，不欲恭敬、书写受持、读诵修习甚深般若波罗蜜多；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，已离贪欲、瞋恚、惛沉睡眠、掉举恶作、疑盖；能听法者，未离贪欲、瞋恚、惛沉睡眠、掉举恶作、疑盖；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，已离贪欲、瞋恚、惛沉睡眠、掉举恶作、疑盖；能说法者，未离贪欲、瞋恚、惛沉睡眠、掉举恶作、疑盖；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，若有书写受持、读诵修习、思惟演说般若波罗蜜多甚深经时，或有人来说三恶趣种种苦事，因复告言：‘汝于是身应勤精进，速尽苦际而得涅槃，何因稽留生死大海，受百千种难忍苦事，求趣无上正等菩提？’彼由此言，于所书写受持、读诵修习、思惟演说般若波罗蜜多甚深经事不得究竟，当知是为菩萨魔事。

“复次，善现，若有书写受持、读诵修习、思惟演说般若波罗蜜多甚深经时，或有人来赞说人趣种种胜事，赞说四大王众天、三十三天、夜摩天、睹史多天、乐变化天、他化自在天诸胜妙事，赞说梵众天——梵辅天、梵会天、大梵天诸胜妙事，赞说光天——少光天、无量光天、极光净天诸胜妙事，赞说净天——少净天、无量净天、遍净天诸胜妙事，赞说广天——少广天、无量广天、广果天诸胜妙事，赞说无烦天、无热天、善现天、善见天、色究竟天诸胜妙事，赞说空无边处、识无边处、无所有处、非想非非想处诸胜妙事，因复告言：‘虽于欲界受诸欲乐，于色界中受静虑乐，在无色界受寂定乐，而彼皆是无常、苦、空、无我、不净、变坏之法，尽法、谢法、离法、灭法。汝于此身何不精进取预流果、若一来果、若不还果、若阿罗汉果、若独觉菩提而般涅槃毕竟安乐，何用久处生死轮回，无事为他受诸苦恼，求趣无上正等菩提？’彼由此言，于所书写受持、读诵修习、思惟演说般若波罗蜜多甚深经事不得究竟，当知是为菩萨魔事。

“复次，善现，能说法者，一身无累无碍自在；能听法者，多将人众缠扰系缚；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，一身无累无碍自在；能说法者，多将人众缠扰系缚；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，不乐众杂；能听法者，乐处众杂；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，不乐众杂；能说法者，乐处众杂；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，欲令听者于我所作悉皆随助；能听法者，不随其欲；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，欲于说者诸所作事悉皆随助；能说法者，不随其欲；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，为财利故，欲为他说甚深般若波罗蜜多，复欲令彼书写受持、读诵修习；能听法者，知其所为不欲从受；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，为财利故，欲请他说甚深般若波罗蜜多，复欲方便书写受持、读诵修习；能说法者，知其所为而不随请；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，欲适他方危身命处；能听法者，恐失身命不欲随往；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，欲适他方危身命处；能说法者，恐失身命不欲共往；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，欲适他方俭食水处；能听法者，虑彼艰辛不欲随往；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能听法者，欲适他方俭食水处；能说法者，虑彼艰辛而不共往；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，欲适他方丰乐之所；能听法者，欲随其去时，说法者方便诫言：‘汝虽为利欲随我往，而汝至彼岂必遂心，宜善审思勿后忧悔。’时，听法者闻已念言：‘是彼不欲令我去相，设固随往岂必闻法？’由此因缘不随其去。两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，欲往他方，所经道路旷野险难，多有贼怖、旃荼罗怖，猎师、恶兽、毒蛇等怖。能听法者，欲随其往时，说法者方便诫言：‘汝今何故无事随我欲经如是诸险难处，可善审思勿后致悔。’时，听法者闻已念言：‘此应不欲令我随往，设固随往何必闻法？’由此因缘不随其去。两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，能说法者，多有施主数相追随，听法者来请说般若波罗蜜多，缘碍无暇即说；听者起嫌，后说不受；两不和合，不获说听、书写受持、读诵修习甚深般若波罗蜜多，当知是为菩萨魔事。

“复次，善现，有诸恶魔作苾刍像，至菩萨所方便破坏，令于般若波罗蜜多甚深经典不得书写受持、读诵修习、思惟、为他演说。



时，具寿善现白佛言：“世尊，云何恶魔作苾刍像至菩萨所方便破坏，令于般若波罗蜜多甚深经典不得书写受持、读诵修习、思惟、为他演说？”

佛言：“善现，有诸恶魔作苾刍像，至菩萨所方便破坏，令其毁厌甚深般若波罗蜜多，谓作是言：‘汝所习诵无相经典，非真般若波罗蜜多。我所习诵有相经典，是真般若波罗蜜多。’作是语时，有诸菩萨未得受记，便于般若波罗蜜多而生疑惑，由疑惑故便于般若波罗蜜多而生毁厌，由毁厌故遂阙书写受持、读诵修习、思惟、为他演说甚深般若波罗蜜多，当知是为菩萨魔事。

“复次，善现，有诸恶魔作苾刍像，至菩萨所谓菩萨言：‘若诸菩萨行此般若波罗蜜多，唯证实际得预流果、若一来果、若不还果、若阿罗汉果、若独觉菩提，终不能得无上佛果，何缘于此唐设劬劳？’菩萨既闻，便不书写受持、读诵修习、思惟、为他演说甚深般若波罗蜜多，当知是为菩萨魔事。

“复次，善现，甚深般若波罗蜜多说听等时，多诸魔事而为留难，菩萨应觉当远离之。”



时，具寿善现白佛言：“世尊，何等名为魔事留难，菩萨当觉而远离之？”

佛言：“善现，甚深般若波罗蜜多说听等时，多有相似般若、静虑、精进、安忍、净戒、布施波罗蜜多魔事留难，菩萨应觉而远离之。

“复次，善现，甚深般若波罗蜜多说听等时，多有相似内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空魔事留难，菩萨应觉当远离之。

“复次，善现，甚深般若波罗蜜多说听等时，多有相似真如、法界、法性、不虚妄性、不变异性、平等性、离生性、法定、法住、实际、虚空界、不思议界魔事留难，菩萨应觉当远离之。

“复次，善现，甚深般若波罗蜜多说听等时，有诸恶魔作苾刍像至菩萨所，宣说二乘相应之法，谓四圣谛、四静虑、四无量、四无色定、八解脱、八胜处、九次第定、十遍处、四念住、四正断、四神足、五根、五力、七等觉支、八圣道支、三解脱门、六神通等，说是法已谓菩萨言：‘大士当知，且依此法精勤修学，取预流果、若一来果、若不还果、若阿罗汉果、若独觉菩提，远离一切生老病死，何用无上正等菩提？’是为般若魔事留难，菩萨应觉当远离之。

“复次，善现，有诸恶魔作苾刍像，威仪庠序，形貌端严；菩萨见之深生爱著，由斯损减一切智智，不获听闻、书写受持、读诵修习、思惟演说甚深般若波罗蜜多，当知是为菩萨魔事。

“复次，善现，有诸恶魔作佛形像，身纯金色，常光一寻，具三十二大丈夫相，八十随好以自庄严。菩萨见之深生爱著，由斯损减一切智智，不获听闻、书写受持、读诵修习、思惟演说甚深般若波罗蜜多，当知是为菩萨魔事。

“复次，善现，有诸恶魔化作佛像，苾刍围绕，宣说法要。菩萨见之深生爱著，便作是念：‘愿我未来亦当如是。’由斯损减一切智智，不获听闻、书写受持、读诵修习、思惟演说甚深般若波罗蜜多，当知是为菩萨魔事。

“复次，善现，有诸恶魔化作菩萨摩诃萨像，若百若千乃至无量，或行布施波罗蜜多，或行净戒、安忍、精进、静虑、般若波罗蜜多。菩萨见之深生爱著，由斯损减一切智智，不获听闻、书写受持、读诵修习、思惟演说甚深般若波罗蜜多，当知是为菩萨魔事。

“所以者何？善现，于甚深般若波罗蜜多中，色无所有，受、想、行、识无所有。若于是处色无所有，受、想、行、识无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，眼处无所有，耳、鼻、舌、身、意处无所有。若于是处眼处无所有，耳、鼻、舌、身、意处无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，色处无所有，声、香、味、触、法处无所有。若于是处色处无所有，声、香、味、触、法处无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，眼界无所有，色界、眼识界及眼触、眼触为缘所生诸受无所有。若于是处眼界无所有，色界乃至眼触为缘所生诸受无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，耳界无所有，声界、耳识界及耳触、耳触为缘所生诸受无所有。若于是处耳界无所有，声界乃至耳触为缘所生诸受无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，鼻界无所有，香界、鼻识界及鼻触、鼻触为缘所生诸受无所有。若于是处鼻界无所有，香界乃至鼻触为缘所生诸受无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，舌界无所有，味界、舌识界及舌触、舌触为缘所生诸受无所有。若于是处舌界无所有，味界乃至舌触为缘所生诸受无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，身界无所有，触界、身识界及身触、身触为缘所生诸受无所有。若于是处身界无所有，触界乃至身触为缘所生诸受无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，意界无所有，法界、意识界及意触、意触为缘所生诸受无所有。若于是处意界无所有，法界乃至意触为缘所生诸受无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，地界无所有，水、火、风、空、识界无所有。若于是处地界无所有，水、火、风、空、识界无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，无明无所有，行、识、名色、六处、触、受、爱、取、有、生、老死愁叹苦忧恼无所有。若于是处无明无所有，行乃至老死愁叹苦忧恼无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，布施波罗蜜多无所有，净戒、安忍、精进、静虑、般若波罗蜜多无所有。若于是处布施波罗蜜多无所有，净戒乃至般若波罗蜜多无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，内空无所有，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无所有。若于是处内空无所有，外空乃至无性自性空无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，真如无所有，法界、法性、不虚妄性、不变异性、平等性、离生性、法定、法住、实际、虚空界、不思议界无所有。若于是处真如无所有，法界乃至不思议界无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，苦圣谛无所有，集、灭、道圣谛无所有。若于是处苦圣谛无所有，集、灭、道圣谛无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，四静虑无所有，四无量、四无色定无所有。若于是处四静虑无所有，四无量、四无色定无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，八解脱无所有，八胜处、九次第定、十遍处无所有。若于是处八解脱无所有，八胜处、九次第定、十遍处无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，四念住无所有，四正断、四神足、五根、五力、七等觉支、八圣道支无所有。若于是处四念住无所有，四正断乃至八圣道支无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，空解脱门无所有，无相、无愿解脱门无所有。若于是处空解脱门无所有，无相、无愿解脱门无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，菩萨十地无所有。若于是处菩萨十地无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，五眼无所有，六神通无所有。若于是处五眼无所有，六神通无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，佛十力无所有，四无所畏、四无碍解、大慈、大悲、大喜、大舍、十八佛不共法无所有。若于是处佛十力无所有，四无所畏乃至十八佛不共法无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，无忘失法无所有，恒住舍性无所有。若于是处无忘失法无所有，恒住舍性无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，一切智无所有，道相智、一切相智无所有。若于是处一切智无所有，道相智、一切相智无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，一切陀罗尼门无所有，一切三摩地门无所有。若于是处一切陀罗尼门无所有，一切三摩地门无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，预流果无所有，一来、不还、阿罗汉果无所有。若于是处预流果无所有，一来、不还、阿罗汉果无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，独觉菩提无所有。若于是处独觉菩提无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，一切菩萨摩诃萨行无所有。若于是处一切菩萨摩诃萨行无所有，则于是处佛无所有，菩萨、声闻及诸独觉亦无所有。何以故？以一切法自性空故。

“善现，于甚深般若波罗蜜多中，诸佛无上正等菩提无所有。若于是处诸佛无上正等菩提无所有，则于是处佛无所有，菩萨、声闻及诸独觉亦无所有。何以故？以一切法自性空故。

“复次，善现，住菩萨乘诸善男子、善女人等，听闻书写、受持读诵、修习思惟、为他演说如是般若波罗蜜多甚深经时，多有留难违害事起，令少福者事不成就。如赡部洲有诸珍宝，谓吠琉璃、螺贝、璧玉、珊瑚、石藏、末尼、真珠、帝青、大青、金、银等宝，多有盗贼违害留难，诸薄福人求不能得；甚深般若波罗蜜多无价宝珠亦复如是，诸少福者听闻等时，多诸恶魔为作留难。”



具寿善现即白佛言：“如是，世尊。如是，善逝。甚深般若波罗蜜多，如赡部洲吠琉璃等种种珍宝多有留难，诸薄福人求不能得。住菩萨乘诸善男子、善女人等少福德故，听闻等时多诸留难，虽有乐欲而不能成。所以者何？有愚痴者为魔所使，住菩萨乘诸善男子、善女人等，听闻、书写受持、读诵修习、思惟、为他演说如是般若波罗蜜多甚深经时，为作留难。

“世尊，彼愚痴者觉慧薄劣，自不听闻、书写受持、读诵修习、思惟演说甚深般若波罗蜜多，复乐障他听闻、书写受持、读诵修习、思惟、为他演说甚深般若波罗蜜多。世尊，彼愚痴者不乐大法，自于般若波罗蜜多甚深经典不乐听闻、书写受持、读诵修习、思惟演说，于他听闻、书写受持、读诵修习、思惟演说如是般若波罗蜜多甚深经时，复为障碍。”

佛言：“善现，如是，如是，有愚痴人为魔所使，未种善根，福慧薄劣，未于佛所发弘誓愿，未为善友之所摄受，自于般若波罗蜜多甚深经典不能听闻、书写受持、读诵修习、思惟演说；新学大乘诸善男子、善女人等，听闻、书写受持、读诵修习、思惟、为他演说如是般若波罗蜜多甚深经时，为作留难。善现，于当来世有善男子、善女人等，觉慧薄劣，善根微少，于诸如来广大功德心不欣乐，自于般若波罗蜜多甚深经典不能听闻、书写受持、读诵修习、思惟广说，复乐障他听闻、书写受持、读诵修习、思惟、为他演说甚深般若波罗蜜多。

“复次，善现，住菩萨乘诸善男子、善女人等，听闻、书写受持、读诵修习、思惟、为他演说如是般若波罗蜜多甚深经时，多有魔事。

“善现，若善男子、善女人等，听闻、书写受持、读诵修习、思惟、为他演说如是般若波罗蜜多甚深经时，无诸魔事；复能圆满般若、静虑、精进、安忍、净戒、布施波罗蜜多，复能圆满内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，复能圆满真如、法界、法性、不虚妄性、不变异性、平等性、离生性、法定、法住、实际、虚空界、不思议界，复能圆满苦圣谛、集、灭、道圣谛，复能圆满四静虑、四无量、四无色定，复能圆满八解脱、八胜处、九次第定、十遍处，复能圆满四念住、四正断、四神足、五根、五力、七等觉支、八圣道支，复能圆满空解脱门、无相、无愿解脱门，复能圆满菩萨十地，复能圆满五眼、六神通，复能圆满佛十力、四无所畏、四无碍解、大慈、大悲、大喜、大舍、十八佛不共法，复能圆满无忘失法、恒住舍性，复能圆满一切智、道相智、一切相智，复能圆满一切陀罗尼门、一切三摩地门，复能圆满一切菩萨摩诃萨行，复能圆满诸佛无上正等菩提。

“善现，当知皆是佛威神力加祐如是诸善男子、善女人等，令其听闻、书写受持、读诵修习、思惟演说如是般若波罗蜜多甚深经时，魔事不起；复令圆满般若、静虑、精进、安忍、净戒、布施波罗蜜多，复令圆满内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，复令圆满真如、法界、法性、不虚妄性、不变异性、平等性、离生性、法定、法住、实际、虚空界、不思议界，复令圆满苦圣谛、集、灭、道圣谛，复令圆满四静虑、四无量、四无色定，复令圆满八解脱、八胜处、九次第定、十遍处，复令圆满四念住、四正断、四神足、五根、五力、七等觉支、八圣道支，复令圆满空解脱门、无相、无愿解脱门，复令圆满菩萨十地，复令圆满五眼、六神通，复令圆满佛十力、四无所畏、四无碍解、大慈、大悲、大喜、大舍、十八佛不共法，复令圆满无忘失法、恒住舍性，复令圆满一切智、道相智、一切相智，复令圆满一切陀罗尼门、一切三摩地门，复令圆满一切菩萨摩诃萨行，复令圆满诸佛无上正等菩提。

“复次，善现，十方世界一切如来、应、正等觉为诸有情现说法者，亦以神力加祐如是诸善男子、善女人等，令其听闻、书写受持、读诵修习、思惟演说如是般若波罗蜜多甚深经时，无诸魔事。善现，十方世界不退转位一切菩萨摩诃萨众，亦以神力加祐如是诸善男子、善女人等，令其听闻、书写受持、读诵修习、思惟演说如是般若波罗蜜多甚深经时，无诸魔事。”

## 大般若波罗蜜多经卷第三百五

### 初分佛母品第四十一之一

佛言：“善现，譬如女人生育诸子，若五、若十、二十、三十、四十、五十、或百、或千，其母得病，诸子各各勤求医疗，作是念言：‘云何我母当得无病、长寿安乐、身无众苦、心离愁忧？’诸子尔时各作方便，求安乐具覆护母身，勿为蚊虻、蛇蝎、寒热、饥渴等触之所侵恼。又以种种上妙乐具，恭敬供养而作是言：‘我母慈悲，生育我等，教示种种世间事务，我等岂得不报母恩？’

“善现，如来、应、正等觉亦复如是，常以佛眼观视护念甚深般若波罗蜜多。何以故？善现，甚深般若波罗蜜多能生我等一切佛法，能示世间诸法实相。十方世界一切如来、应、正等觉现说法者，亦以佛眼常观护念甚深般若波罗蜜多。何以故？善现，甚深般若波罗蜜多，能生诸佛一切功德，能示世间诸法实相。由此因缘，我等诸佛常以佛眼观视护念甚深般若波罗蜜多，为报彼恩不应暂舍。何以故？

“善现，一切如来、应、正等觉般若、静虑、精进、安忍、净戒、布施波罗蜜多，皆由如是甚深般若波罗蜜多而得生故；一切内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，皆由如是甚深般若波罗蜜多而得现故；一切真如、法界、法性、不虚妄性、不变异性、平等性、离生性、法定、法住、实际、虚空界、不思议界，皆由如是甚深般若波罗蜜多而得现故；一切苦圣谛、集、灭、道圣谛，皆由如是甚深般若波罗蜜多而得现故；一切四静虑、四无量、四无色定，皆由如是甚深般若波罗蜜多而得生故；一切八解脱、八胜处、九次第定、十遍处，皆由如是甚深般若波罗蜜多而得生故；一切四念住、四正断、四神足、五根、五力、七等觉支、八圣道支，皆由如是甚深般若波罗蜜多而得生故；一切空解脱门、无相、无愿解脱门，皆由如是甚深般若波罗蜜多而得生故；一切菩萨十地，皆由如是甚深般若波罗蜜多而得生故；一切五眼、六神通，皆由如是甚深般若波罗蜜多而得生故；一切佛十力、四无所畏、四无碍解、大慈、大悲、大喜、大舍、十八佛不共法，皆由如是甚深般若波罗蜜多而得生故；一切无忘失法、恒住舍性，皆由如是甚深般若波罗蜜多而得生故；一切智、道相智、一切相智，皆由如是甚深般若波罗蜜多而得生故；一切陀罗尼门、一切三摩地门，皆由如是甚深般若波罗蜜多而得生故；一切预流预流果、一来一来果、不还不还果、阿罗汉阿罗汉果，皆由如是甚深般若波罗蜜多而得生故；一切独觉独觉菩提，皆由如是甚深般若波罗蜜多而得生故；一切菩萨摩诃萨及诸菩萨摩诃萨行，皆由如是甚深般若波罗蜜多而得生故；一切如来、应、正等觉诸佛无上正等菩提，皆由如是甚深般若波罗蜜多而得生故。

“善现，一切如来、应、正等觉，已得无上正等菩提，今得无上正等菩提，当得无上正等菩提，皆因如是甚深般若波罗蜜多。由此因缘，甚深般若波罗蜜多于诸如来有大恩德，是故诸佛常以佛眼观视护念甚深般若波罗蜜多。善现，住菩萨乘诸善男子、善女人等，若能听闻、书写受持、读诵修习、思惟广说甚深般若波罗蜜多，一切如来、应、正等觉常以佛眼观视护念，令其身心常得安乐，所修善业无诸留难。善现，住菩萨乘诸善男子、善女人等，若能于此甚深般若波罗蜜多听闻、书写受持、读诵修习、思惟、为他演说，十方世界一切如来、应、正等觉皆共护念，令于无上正等菩提得不退转。”



尔时，具寿善现白佛言：“如世尊说：甚深般若波罗蜜多能生诸佛，甚深般若波罗蜜多能示世间诸法实相。世尊，云何甚深般若波罗蜜多能生诸佛？云何甚深般若波罗蜜多能示世间诸法实相？云何诸佛从甚深般若波罗蜜多生？云何诸佛说世间相？”

佛言：“善现，甚深般若波罗蜜多能生一切如来、应、正等觉所有五眼、六神通，若佛十力、四无所畏、四无碍解、大慈、大悲、大喜、大舍、十八佛不共法，若无忘失法、恒住舍性，若一切智、道相智、一切相智。善现，如是等无量无边诸佛功德皆从甚深般若波罗蜜多生，由得如是诸佛功德故名为佛。甚深般若波罗蜜多能生如是诸佛功德，由此故说能生诸佛，亦说诸佛从甚深般若波罗蜜多生。善现，甚深般若波罗蜜多能示世间诸法实相者，谓能示世间五蕴实相，一切如来、应、正等觉亦说世间五蕴实相。”

“世尊，云何诸佛甚深般若波罗蜜多说示世间五蕴实相？”

“善现，诸佛般若波罗蜜多，俱不说示五蕴有成有坏、有生有灭、有染有净、有增有减、有入有出，俱不说示五蕴有过去有未来有现在、有善有不善有无记、有欲界系有色界系有无色界系。所以者何？善现，非诸空法有成有坏，非无相法有成有坏，非无愿法有成有坏，非无作法有成有坏，非无生灭法有成有坏，非无体性法有成有坏。善现，诸佛般若波罗蜜多如是说示五蕴实相。此五蕴相即是世间，是故世间亦无成坏、生灭等相。

“复次，善现，一切如来、应、正等觉皆依般若波罗蜜多，普能证知诸有情类无量无数心行差别。然此般若波罗蜜多甚深理中，无有情，无有情施设可得；无色，无色施设可得；无受、想、行、识，无受、想、行、识施设可得；无眼处，无眼处施设可得；无耳、鼻、舌、身、意处，无耳、鼻、舌、身、意处施设可得；无色处，无色处施设可得；无声、香、味、触、法处，无声、香、味、触、法处施设可得；无眼界，无眼界施设可得；无色界、眼识界及眼触、眼触为缘所生诸受，无色界乃至眼触为缘所生诸受施设可得；无耳界，无耳界施设可得，无声界、耳识界及耳触、耳触为缘所生诸受，无声界乃至耳触为缘所生诸受施设可得；无鼻界，无鼻界施设可得，无香界、鼻识界及鼻触、鼻触为缘所生诸受，无香界乃至鼻触为缘所生诸受施设可得；无舌界，无舌界施设可得，无味界、舌识界及舌触、舌触为缘所生诸受，无味界乃至舌触为缘所生诸受施设可得；无身界，无身界施设可得，无触界、身识界及身触、身触为缘所生诸受，无触界乃至身触为缘所生诸受施设可得；无意界，无意界施设可得；无法界、意识界及意触、意触为缘所生诸受，无法界乃至意触为缘所生诸受施设可得；无地界，无地界施设可得；无水、火、风、空、识界，无水、火、风、空、识界施设可得；无无明，无无明施设可得；无行、识、名色、六处、触、受、爱、取、有、生、老死愁叹苦忧恼，无行乃至老死愁叹苦忧恼施设可得；无布施波罗蜜多，无布施波罗蜜多施设可得；无净戒、安忍、精进、静虑、般若波罗蜜多，无净戒乃至般若波罗蜜多施设可得；无内空，无内空施设可得；无外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，无外空乃至无性自性空施设可得；无真如，无真如施设可得；无法界、法性、不虚妄性、不变异性、平等性、离生性、法定、法住、实际、虚空界、不思议界，无法界乃至不思议界施设可得；无苦圣谛，无苦圣谛施设可得；无集、灭、道圣谛，无集、灭、道圣谛施设可得；无四静虑，无四静虑施设可得；无四无量、四无色定，无四无量、四无色定施设可得；无八解脱，无八解脱施设可得；无八胜处、九次第定、十遍处，无八胜处、九次第定、十遍处施设可得；无四念住，无四念住施设可得；无四正断、四神足、五根、五力、七等觉支、八圣道支，无四正断乃至八圣道支施设可得；无空解脱门，无空解脱门施设可得；无无相、无愿解脱门，无无相、无愿解脱门施设可得；无菩萨十地，无菩萨十地施设可得；无五眼，无五眼施设可得；无六神通，无六神通施设可得；无佛十力，无佛十力施设可得；无四无所畏、四无碍解、大慈、大悲、大喜、大舍、十八佛不共法，无四无所畏乃至十八佛不共法施设可得；无无忘失法，无无忘失法施设可得；无恒住舍性，无恒住舍性施设可得；无一切智，无一切智施设可得；无道相智、一切相智，无道相智、一切相智施设可得；无一切陀罗尼门，无一切陀罗尼门施设可得；无一切三摩地门，无一切三摩地门施设可得；无预流果，无预流果施设可得；无一来、不还、阿罗汉果，无一来、不还、阿罗汉果施设可得；无独觉菩提，无独觉菩提施设可得；无一切菩萨摩诃萨行，无一切菩萨摩诃萨行施设可得；无诸佛无上正等菩提，无诸佛无上正等菩提施设可得。善现，诸佛般若波罗蜜多，如是说示世间实相。

“善现，然此般若波罗蜜多甚深理中，不示现色，不示现受、想、行、识。何以故？善现，如是般若波罗蜜多甚深理中，甚深般若波罗蜜多尚无所有不可得，况有色、受、想、行、识可得示现？

“如是般若波罗蜜多甚深理中，不示现眼处，不示现耳、鼻、舌、身、意处。何以故？善现，如是般若波罗蜜多甚深理中，甚深般若波罗蜜多尚无所有不可得，况有眼处、耳、鼻、舌、身、意处可得示现？

“如是般若波罗蜜多甚深理中，不示现色处，不示现声、香、味、触、法处。何以故？善现，如是般若波罗蜜多甚深理中，甚深般若波罗蜜多尚无所有不可得，况有色处、声、香、味、触、法处可得示现？

“如是般若波罗蜜多甚深理中，不示现眼界，不示现色界、眼识界及眼触、眼触为缘所生诸受。何以故？善现，如是般若波罗蜜多甚深理中，甚深般若波罗蜜多尚无所有不可得，况有眼界乃至眼触为缘所生诸受可得示现？

“如是般若波罗蜜多甚深理中，不示现耳界，不示现声界、耳识界及耳触、耳触为缘所生诸受。何以故？善现，如是般若波罗蜜多甚深理中，甚深般若波罗蜜多尚无所有不可得，况有耳界乃至耳触为缘所生诸受可得示现？

“如是般若波罗蜜多甚深理中，不示现鼻界，不示现香界、鼻识界及鼻触、鼻触为缘所生诸受。何以故？善现，如是般若波罗蜜多甚深理中，甚深般若波罗蜜多尚无所有不可得，况有鼻界乃至鼻触为缘所生诸受可得示现？

“如是般若波罗蜜多甚深理中，不示现舌界，不示现味界、舌识界及舌触、舌触为缘所生诸受。何以故？善现，如是般若波罗蜜多甚深理中，甚深般若波罗蜜多尚无所有不可得，况有舌界乃至舌触为缘所生诸受可得示现？

“如是般若波罗蜜多甚深理中，不示现身界，不示现触界、身识界及身触、身触为缘所生诸受。何以故？善现，如是般若波罗蜜多甚深理中，甚深般若波罗蜜多尚无所有不可得，况有身界乃至身触为缘所生诸受可得示现？

“如是般若波罗蜜多甚深理中，不示现意界，不示现法界、意识界及意触、意触为缘所生诸受。何以故？善现，如是般若波罗蜜多甚深理中，甚深般若波罗蜜多尚无所有不可得，况有意界乃至意触为缘所生诸受可得示现？

“如是般若波罗蜜多甚深理中，不示现地界，不示现水、火、风、空、识界。何以故？善现，如是般若波罗蜜多甚深理中，甚深般若波罗蜜多尚无所有不可得，况有地界、水、火、风、空、识界可得示现？

“如是般若波罗蜜多甚深理中，不示现无明，不示现行、识、名色、六处、触、受、爱、取、有、生、老死愁叹苦忧恼。何以故？善现，如是般若波罗蜜多甚深理中，甚深般若波罗蜜多尚无所有不可得，况有无明乃至老死愁叹苦忧恼可得示现？

“如是般若波罗蜜多甚深理中，不示现布施波罗蜜多，不示现净戒、安忍、精进、静虑、般若波罗蜜多。何以故？善现，如是般若波罗蜜多甚深理中，甚深般若波罗蜜多尚无所有不可得，况有布施波罗蜜多乃至般若波罗蜜多可得示现？

“如是般若波罗蜜多甚深理中，不示现内空，不示现外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空。何以故？善现，如是般若波罗蜜多甚深理中，甚深般若波罗蜜多尚无所有不可得，况有内空乃至无性自性空可得示现？

“如是般若波罗蜜多甚深理中，不示现真如，不示现法界、法性、不虚妄性、不变异性、平等性、离生性、法定、法住、实际、虚空界、不思议界。何以故？善现，如是般若波罗蜜多甚深理中，甚深般若波罗蜜多尚无所有不可得，况有真如乃至不思议界可得示现？

“如是般若波罗蜜多甚深理中，不示现苦圣谛，不示现集、灭、道圣谛。何以故？善现，如是般若波罗蜜多甚深理中，甚深般若波罗蜜多尚无所有不可得，况有苦圣谛、集、灭、道圣谛可得示现？

“如是般若波罗蜜多甚深理中，不示现四静虑，不示现四无量、四无色定。何以故？善现，如是般若波罗蜜多甚深理中，甚深般若波罗蜜多尚无所有不可得，况有四静虑、四无量、四无色定可得示现？

“如是般若波罗蜜多甚深理中，不示现八解脱，不示现八胜处、九次第定、十遍处。何以故？善现，如是般若波罗蜜多甚深理中，甚深般若波罗蜜多尚无所有不可得，况有八解脱、八胜处、九次第定、十遍处可得示现？

“如是般若波罗蜜多甚深理中，不示现四念住，不示现四正断、四神足、五根、五力、七等觉支、八圣道支。何以故？善现，如是般若波罗蜜多甚深理中，甚深般若波罗蜜多尚无所有不可得，况有四念住乃至八圣道支可得示现？

“如是般若波罗蜜多甚深理中，不示现空解脱门，不示现无相、无愿解脱门。何以故？善现，如是般若波罗蜜多甚深理中，甚深般若波罗蜜多尚无所有不可得，况有空解脱门、无相、无愿解脱门可得示现？

“如是般若波罗蜜多甚深理中，不示现菩萨十地。何以故？善现，如是般若波罗蜜多甚深理中，甚深般若波罗蜜多尚无所有不可得，况有菩萨十地可得示现？

“如是般若波罗蜜多甚深理中，不示现五眼，不示现六神通。何以故？善现，如是般若波罗蜜多甚深理中，甚深般若波罗蜜多尚无所有不可得，况有五眼、六神通可得示现？

“如是般若波罗蜜多甚深理中，不示现佛十力，不示现四无所畏、四无碍解、大慈、大悲、大喜、大舍、十八佛不共法。何以故？善现，如是般若波罗蜜多甚深理中，甚深般若波罗蜜多尚无所有不可得，况有佛十力乃至十八佛不共法可得示现？

“如是般若波罗蜜多甚深理中，不示现无忘失法，不示现恒住舍性。何以故？善现，如是般若波罗蜜多甚深理中，甚深般若波罗蜜多尚无所有不可得，况有无忘失法、恒住舍性可得示现？

“如是般若波罗蜜多甚深理中，不示现一切智，不示现道相智、一切相智。何以故？善现，如是般若波罗蜜多甚深理中，甚深般若波罗蜜多尚无所有不可得，况有一切智、道相智、一切相智可得示现？

“如是般若波罗蜜多甚深理中，不示现一切陀罗尼门，不示现一切三摩地门。何以故？善现，如是般若波罗蜜多甚深理中，甚深般若波罗蜜多尚无所有不可得，况有一切陀罗尼门、一切三摩地门可得示现？

“如是般若波罗蜜多甚深理中，不示现预流果，不示现一来、不还、阿罗汉果。何以故？善现，如是般若波罗蜜多甚深理中，甚深般若波罗蜜多尚无所有不可得，况有预流果、一来、不还、阿罗汉果可得示现？

“如是般若波罗蜜多甚深理中，不示现独觉菩提。何以故？善现，如是般若波罗蜜多甚深理中，甚深般若波罗蜜多尚无所有不可得，况有独觉菩提可得示现？

“如是般若波罗蜜多甚深理中，不示现一切菩萨摩诃萨行。何以故？善现，如是般若波罗蜜多甚深理中，甚深般若波罗蜜多尚无所有不可得，况有一切菩萨摩诃萨行可得示现？

“如是般若波罗蜜多甚深理中，不示现诸佛无上正等菩提。何以故？善现，如是般若波罗蜜多甚深理中，甚深般若波罗蜜多尚无所有不可得，况有诸佛无上正等菩提可得示现？

“复次，善现，一切有情施设言说，若有色、若无色、若有想、若无想、若非有想非无想，若此世界、若余十方一切世界，是诸有情若略心、若散心，一切如来、应、正等觉依甚深般若波罗蜜多，皆如实知。”

“世尊，云何如来、应、正等觉，如实知彼诸有情类略心、散心？”

“善现，一切如来、应、正等觉，由法性故，如实知彼诸有情类略心、散心。”

“世尊，云何如来、应、正等觉，由法性故，如实知彼诸有情类略心、散心？”

“善现，一切如来、应、正等觉，如实知法性中法性尚不可得，况有略心、散心？善现，如是如来、应、正等觉，由法性故，如实知彼诸有情类略心、散心。

“复次，善现，一切如来、应、正等觉，由尽故、离染故、灭故、断故、寂静故、远离故，如实知彼诸有情类略心、散心。”

“世尊，云何如来、应、正等觉，由尽故、离染故、灭故、断故、寂静故、远离故，如实知彼诸有情类略心、散心？”

“善现，一切如来、应、正等觉，如实知尽、离染、灭、断、寂静、远离中尽等性尚不可得，况有略心、散心？善现，如是如来、应、正等觉依甚深般若波罗蜜多，由尽等故，如实知彼诸有情类略心、散心。

“复次，善现，一切如来、应、正等觉依甚深般若波罗蜜多，如实知彼诸有情类有贪心、离贪心，有瞋心、离瞋心，有痴心、离痴心。”

“世尊，云何如来、应、正等觉，如实知彼诸有情类有贪心、离贪心，有瞋心、离瞋心，有痴心、离痴心？”

“善现，一切如来、应、正等觉，如实知彼诸有情类有贪瞋痴心如实性，非有贪瞋痴心，非离贪瞋痴心。何以故？如实性中，心、心所法尚不可得，况有有贪瞋痴心、离贪瞋痴心？善现，一切如来、应、正等觉，如实知彼诸有情类离贪瞋痴心如实性，非有贪瞋痴心，非离贪瞋痴心。何以故？如实性中，心、心所法尚不可得，况有有贪瞋痴心、离贪瞋痴心？善现，如是如来、应、正等觉依甚深般若波罗蜜多，如实知彼诸有情类有贪心、离贪心，有瞋心、离瞋心，有痴心、离痴心。

“复次，善现，一切如来、应、正等觉，如实知彼诸有情类有贪瞋痴心，非有贪瞋痴心，非离贪瞋痴心。何以故？如是二心不和合故。善现，一切如来、应、正等觉，如实知彼诸有情类离贪瞋痴心，非有贪瞋痴心，非离贪瞋痴心。何以故？如是二心不和合故。善现，如是如来、应、正等觉依甚深般若波罗蜜多，如实知彼诸有情类有贪心、离贪心，有瞋心、离瞋心，有痴心、离痴心。

“复次，善现，一切如来、应、正等觉依甚深般若波罗蜜多，如实知彼诸有情类所有广心。”

“世尊，云何如来、应、正等觉，如实知彼诸有情类所有广心？”

“善现，一切如来、应、正等觉，如实知彼诸有情类所有广心无广无狭、无增无减、无去无来，心性离故，非广非狭、非增非减、非去非来。何以故？心之自性无所有故，谁广、谁狭？谁增、谁减？谁去、谁来？善现，如是如来、应、正等觉依甚深般若波罗蜜多，如实知彼诸有情类所有广心。

“复次，善现，一切如来、应、正等觉依甚深般若波罗蜜多，如实知彼诸有情类所有大心。”

“世尊，云何如来、应、正等觉，如实知彼诸有情类所有大心？”

“善现，一切如来、应、正等觉，如实知彼诸有情类所有大心无去无来、无生无灭、无住无异、无大无小。何以故？心之自性无所有故，非去非来、非生非灭、非住非异、非大非小。善现，如是如来、应、正等觉依甚深般若波罗蜜多，如实知彼诸有情类所有大心。

“复次，善现，一切如来、应、正等觉依甚深般若波罗蜜多，如实知彼诸有情类所有无量心。”

“世尊，云何如来、应、正等觉，如实知彼诸有情类所有无量心？”

“善现，一切如来、应、正等觉，如实知彼诸有情类所有无量心非住非不住、非去非不去。何以故？无量心性无漏无依，如何可说有住不住、有去不去？善现，如是如来、应、正等觉依甚深般若波罗蜜多，如实知彼诸有情类所有无量心。

“复次，善现，一切如来、应、正等觉依甚深般若波罗蜜多，如实知彼诸有情类所有无见、无对心。”

“世尊，云何如来、应、正等觉，如实知彼诸有情类所有无见、无对心？”

“善现，一切如来、应、正等觉，如实知彼诸有情类所有无见、无对心皆无心相。何以故？以一切心自相空故。善现，如是如来、应、正等觉依甚深般若波罗蜜多，如实知彼诸有情类所有无见、无对心。

“复次，善现，一切如来、应、正等觉依甚深般若波罗蜜多，如实知彼诸有情类所有无色不可见心。”

“世尊，云何如来、应、正等觉，如实知彼诸有情类所有无色不可见心？”

“善现，一切如来、应、正等觉，如实知彼诸有情类所有无色不可见心，诸佛五眼皆不能见。何以故？以一切心自性空故。善现，如是如来、应、正等觉依甚深般若波罗蜜多，如实知彼诸有情类所有无色不可见心。

“复次，善现，一切如来、应、正等觉依甚深般若波罗蜜多，如实知他诸有情类心、心所法若出若没若屈若伸。”

“世尊，云何如来、应、正等觉，如实知他诸有情类心、心所法若出若没若屈若伸？”

“善现，一切如来、应、正等觉，如实知他诸有情类出没屈伸心、心所法皆依色、受、想、行、识生。善现，如是如来、应、正等觉依甚深般若波罗蜜多，如实知他诸有情类心、心所法若出若没若屈若伸，谓诸如来、应、正等觉，如实知他诸有情类出没屈伸心、心所法，或依色，或依受、想、行、识，执我及世间常：‘此是谛实，余皆痴妄’；或依色，或依受、想、行、识，执我及世间无常：‘此是谛实，余皆痴妄’；或依色，或依受、想、行、识，执我及世间亦常亦无常：‘此是谛实，余皆痴妄’；或依色，或依受、想、行、识，执我及世间非常非无常：‘此是谛实，余皆痴妄’；或依色，或依受、想、行、识，执我及世间有边：‘此是谛实，余皆痴妄’；或依色，或依受、想、行、识，执我及世间无边：‘此是谛实，余皆痴妄’；或依色，或依受、想、行、识，执我及世间亦有边亦无边：‘此是谛实，余皆痴妄’；或依色，或依受、想、行、识，执我及世间非有边非无边：‘此是谛实，余皆痴妄’；或依色，或依受、想、行、识，执命者即身：‘此是谛实，余皆痴妄’；或依色，或依受、想、行、识，执命者异身：‘此是谛实，余皆痴妄’；或依色，或依受、想、行、识，执如来死后有：‘此是谛实，余皆痴妄’；或依色，或依受、想、行、识，执如来死后非有：‘此是谛实，余皆痴妄’；或依色，或依受、想、行、识，执如来死后亦有亦非有：‘此是谛实，余皆痴妄’；或依色，或依受、想、行、识，执如来死后非有非非有：‘此是谛实，余皆痴妄’。

“善现，如是如来、应、正等觉依甚深般若波罗蜜多，如实知他诸有情类心、心所法若出若没、若屈若伸。”

## 大般若波罗蜜多经卷第三百六

### 初分佛母品第四十一之二

“复次，善现，一切如来、应、正等觉依甚深般若波罗蜜多，如实知色，如实知受、想、行、识。”

“世尊，云何如来、应、正等觉如实知色，如实知受、想、行、识？”

“善现，一切如来、应、正等觉如实知色如真如、如法界、如法性，不虚妄、不变异、无分别、无相状、无作用、无戏论、无所得，如实知受、想、行、识如真如、如法界、如法性，不虚妄、不变异、无分别、无相状、无作用、无戏论、无所得。

“善现，如是如来、应、正等觉依甚深般若波罗蜜多，如实知他诸有情类出没屈伸心、心所法，亦如真如、如法界、如法性，不虚妄、不变异、无分别、无相状、无作用、无戏论、无所得。

“善现，诸有情类出没屈伸心、心所法真如即五蕴真如，五蕴真如即十二处真如，十二处真如即十八界真如，十八界真如即六界真如，六界真如即十二缘起真如，十二缘起真如即一切法真如，一切法真如即六波罗蜜多真如，六波罗蜜多真如即内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空真如，内空乃至无性自性空真如即真如、法界、法性、不虚妄性、不变异性、平等性、离生性、法定、法住、实际、虚空界、不思议界真如，真如乃至不思议界真如即苦、集、灭、道圣谛真如，苦、集、灭、道圣谛真如即四念住真如，四念住真如即四正断真如，四正断真如即四神足真如，四神足真如即五根真如，五根真如即五力真如，五力真如即七等觉支真如，七等觉支真如即八圣道支真如，八圣道支真如即四静虑真如，四静虑真如即四无量真如，四无量真如即四无色定真如，四无色定真如即八解脱真如，八解脱真如即八胜处真如，八胜处真如即九次第定真如，九次第定真如即十遍处真如，十遍处真如即三解脱门真如，三解脱门真如即菩萨十地真如，菩萨十地真如即五眼真如，五眼真如即六神通真如，六神通真如即一切陀罗尼门真如，一切陀罗尼门真如即一切三摩地门真如，一切三摩地门真如即佛十力真如，佛十力真如即四无所畏真如，四无所畏真如即四无碍解真如，四无碍解真如即大慈、大悲、大喜、大舍真如，大慈、大悲、大喜、大舍真如即十八佛不共法真如，十八佛不共法真如即无忘失法真如，无忘失法真如即恒住舍性真如，恒住舍性真如即一切智真如，一切智真如即道相智真如，道相智真如即一切相智真如，一切相智真如即善法真如，善法真如即不善法真如，不善法真如即无记法真如，无记法真如即世间法真如，世间法真如即出世间法真如，出世间法真如即有漏法真如，有漏法真如即无漏法真如，无漏法真如即有罪法真如，有罪法真如即无罪法真如，无罪法真如即杂染法真如，杂染法真如即清净法真如，清净法真如即过去法真如，过去法真如即未来法真如，未来法真如即现在法真如，现在法真如即欲界法真如，欲界法真如即色界法真如，色界法真如即无色界法真如，无色界法真如即有为法真如，有为法真如即无为法真如，无为法真如即预流果真如，预流果真如即一来果真如，一来果真如即不还果真如，不还果真如即阿罗汉果真如，阿罗汉果真如即独觉菩提真如，独觉菩提真如即一切菩萨摩诃萨行真如，一切菩萨摩诃萨行真如即诸佛无上正等菩提真如，诸佛无上正等菩提真如即一切如来、应、正等觉真如，一切如来、应、正等觉真如即一切有情真如。

“善现，若一切如来、应、正等觉真如，若一切有情真如，若一切法真如，无二、无别，是一真如，如是真如无别异故，无坏、无尽，不可分别。善现，一切如来、应、正等觉依甚深般若波罗蜜多，证一切法真如究竟乃得无上正等菩提。由此故说甚深般若波罗蜜多能生诸佛，是诸佛母，能示诸佛世间实相。善现，如是如来、应、正等觉依甚深般若波罗蜜多，如实觉一切法真如不虚妄、不变异。由如实觉真如相故，说名如来、应、正等觉。”



时，具寿善现白佛言：“世尊，甚深般若波罗蜜多所证一切法真如不虚妄、不变异，极为甚深，难见难觉。世尊，一切如来、应、正等觉，皆用一切法真如不虚妄、不变异，显示分别诸佛无上正等菩提。世尊，一切法真如甚深谁能信解？唯有不退位菩萨摩诃萨，及具足正见漏尽阿罗汉，闻佛说此甚深真如能生信解，如来为彼依自所证真如之相显示分别。”

佛言：“善现，如是，如是，如汝所说。所以者何？善现，真如无尽是故甚深。”

“世尊，何故真如无尽？”

“善现，以一切法皆无尽故真如无尽。善现，一切如来、应、正等觉，证真如故获得无上正等菩提，为诸有情显示分别一切法真如相，由此故名真实说者。”



尔时，三千大千世界所有欲界、色界天子，各以种种天妙华香遥散供养，来至佛所，顶礼双足，却住一面，合掌恭敬，俱白佛言：“世尊，所说甚深般若波罗蜜多，以何为相？”

尔时，佛告诸天子言：“天子当知，甚深般若波罗蜜多以空为相，甚深般若波罗蜜多以无相为相，甚深般若波罗蜜多以无愿为相，甚深般若波罗蜜多以无作为相，甚深般若波罗蜜多以无生无灭为相，甚深般若波罗蜜多以无染无净为相，甚深般若波罗蜜多以无性为相，甚深般若波罗蜜多以无自性为相，甚深般若波罗蜜多以无性自性为相，甚深般若波罗蜜多以无所依止为相，甚深般若波罗蜜多以非断非常为相，甚深般若波罗蜜多以非一非异为相，甚深般若波罗蜜多以无来无去为相，甚深般若波罗蜜多以虚空为相，甚深般若波罗蜜多有如是等无量诸相。天子当知，如是诸相，一切如来、应、正等觉依世俗说，不依胜义。天子当知，甚深般若波罗蜜多如是诸相，世间天、人、阿素洛等皆不能坏。何以故？世间天、人、阿素洛等亦是相故。天子当知，诸相不能破坏诸相，诸相不能了知诸相；诸相不能破坏无相，诸相不能了知无相；无相不能破坏诸相，无相不能了知诸相；无相不能破坏无相，无相不能了知无相。何以故？若相、若无相、若相无相皆无所有，能破、能知、所破、所知及破、知者不可得故。

“天子当知，如是诸相，非色所作，非受、想、行、识所作；非眼处所作，非耳、鼻、舌、身、意处所作；非色处所作，非声、香、味、触、法处所作；非眼界所作，非色界、眼识界及眼触、眼触为缘所生诸受所作；非耳界所作，非声界、耳识界及耳触、耳触为缘所生诸受所作；非鼻界所作，非香界、鼻识界及鼻触、鼻触为缘所生诸受所作；非舌界所作，非味界、舌识界及舌触、舌触为缘所生诸受所作；非身界所作，非触界、身识界及身触、身触为缘所生诸受所作；非意界所作，非法界、意识界及意触、意触为缘所生诸受所作；非地界所作，非水、火、风、空、识界所作；非无明所作，非行、识、名色、六处、触、受、爱、取、有、生、老死愁叹苦忧恼所作；非布施波罗蜜多所作，非净戒、安忍、精进、静虑、般若波罗蜜多所作；非内空所作，非外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空所作；非真如所作，非法界、法性、不虚妄性、不变异性、平等性、离生性、法定、法住、实际、虚空界、不思议界所作；非苦圣谛所作，非集、灭、道圣谛所作；非四静虑所作，非四无量、四无色定所作；非八解脱所作，非八胜处、九次第定、十遍处所作；非四念住所作，非四正断、四神足、五根、五力、七等觉支、八圣道支所作；非空解脱门所作，非无相、无愿解脱门所作；非菩萨十地所作；非五眼所作，非六神通所作；非佛十力所作，非四无所畏、四无碍解、大慈、大悲、大喜、大舍、十八佛不共法所作；非无忘失法所作，非恒住舍性所作；非一切智所作，非道相智、一切相智所作；非一切陀罗尼门所作，非一切三摩地门所作；非预流果所作，非一来、不还、阿罗汉果所作；非独觉菩提所作；非一切菩萨摩诃萨行所作；非诸佛无上正等菩提所作。

“天子当知，如是诸相，非天所作、非非天所作，非人所作、非非人所作，非有漏、非无漏，非世间、非出世间，非有为、非无为，无所系属，不可宣说。天子当知，甚深般若波罗蜜多远离众相，不应致问甚深般若波罗蜜多以何为相。”

佛告诸天子：“于汝意云何？如有问言虚空何相，如是发问为正问不？”

诸天子曰：“不也，世尊。何以故？虚空无体、无相、无为，不应问故。”

佛告天子：“甚深般若波罗蜜多亦复如是，不应为问。然诸法相，有佛无佛，法界法尔。佛于此相如实现觉，故名如来。”



时，诸天子复白佛言：“如来所觉如是诸相，极为甚深，难见难觉。如来现觉如是相故，于一切法无碍智转。一切如来、应、正等觉住如是相，分别开示甚深般若波罗蜜多，为诸有情集诸法相方便开示，令于般若波罗蜜多得无碍智。

“希有，世尊！甚深般若波罗蜜多，是诸如来、应、正等觉常所行处。一切如来、应、正等觉行是处故，证得无上正等菩提，为诸有情分别开示一切法相，所谓分别开示色相，分别开示受、想、行、识相；分别开示眼处相，分别开示耳、鼻、舌、身、意处相；分别开示色处相，分别开示声、香、味、触、法处相；分别开示眼界相，分别开示色界、眼识界及眼触、眼触为缘所生诸受相；分别开示耳界相，分别开示声界、耳识界及耳触、耳触为缘所生诸受相；分别开示鼻界相，分别开示香界、鼻识界及鼻触、鼻触为缘所生诸受相；分别开示舌界相，分别开示味界、舌识界及舌触、舌触为缘所生诸受相；分别开示身界相，分别开示触界、身识界及身触、身触为缘所生诸受相；分别开示意界相，分别开示法界、意识界及意触、意触为缘所生诸受相；分别开示地界相，分别开示水、火、风、空、识界相；分别开示无明相，分别开示行、识、名色、六处、触、受、爱、取、有、生、老死愁叹苦忧恼相；分别开示布施波罗蜜多相，分别开示净戒、安忍、精进、静虑、般若波罗蜜多相；分别开示内空相，分别开示外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空相；分别开示真如相，分别开示法界、法性、不虚妄性、不变异性、平等性、离生性、法定、法住、实际、虚空界、不思议界相；分别开示苦圣谛相，分别开示集、灭、道圣谛相；分别开示四静虑相，分别开示四无量、四无色定相；分别开示八解脱相，分别开示八胜处、九次第定、十遍处相；分别开示四念住相，分别开示四正断、四神足、五根、五力、七等觉支、八圣道支相；分别开示空解脱门相，分别开示无相、无愿解脱门相；分别开示菩萨十地相；分别开示五眼相，分别开示六神通相；分别开示佛十力相，分别开示四无所畏、四无碍解、大慈、大悲、大喜、大舍、十八佛不共法相；分别开示无忘失法相，分别开示恒住舍性相；分别开示一切智相，分别开示道相智、一切相智相；分别开示一切陀罗尼门相，分别开示一切三摩地门相；分别开示预流果相，分别开示一来、不还、阿罗汉果相；分别开示独觉菩提相；分别开示一切菩萨摩诃萨行相；分别开示诸佛无上正等菩提相。”

尔时，世尊告诸天子：“如是，如是，如汝所说。天子当知，一切法相，如来如实觉为无相，所谓变碍是色相，如来如实觉为无相；领纳是受相，如来如实觉为无相；取像是想相，如来如实觉为无相；造作是行相，如来如实觉为无相；了别是识相，如来如实觉为无相；苦恼聚是蕴相，如来如实觉为无相；生长门是处相，如来如实觉为无相；多毒害是界相，如来如实觉为无相；和合起是缘起相，如来如实觉为无相；能惠舍是布施波罗蜜多相，如来如实觉为无相；无热恼是净戒波罗蜜多相，如来如实觉为无相；不忿恚是安忍波罗蜜多相，如来如实觉为无相；不可伏是精进波罗蜜多相，如来如实觉为无相；摄持心是静虑波罗蜜多相，如来如实觉为无相；无挂碍是般若波罗蜜多相，如来如实觉为无相；无所有是内空等相，如来如实觉为无相；不颠倒是真如等相，如来如实觉为无相；不虚妄是四圣谛相，如来如实觉为无相；无扰恼是四静虑相，如来如实觉为无相；无限碍是四无量相，如来如实觉为无相；无喧杂是四无色定相，如来如实觉为无相；无系缚是八解脱相，如来如实觉为无相；能制伏是八胜处相，如来如实觉为无相；不散乱是九次第定相，如来如实觉为无相；无边际是十遍处相，如来如实觉为无相；能出离是三十七菩提分法相，如来如实觉为无相；极远离是空解脱门相，如来如实觉为无相；最寂静是无相解脱门相，如来如实觉为无相；厌众苦是无愿解脱门相，如来如实觉为无相；趣大觉是菩萨十地相，如来如实觉为无相；能观照是五眼相，如来如实觉为无相；无壅滞是六神通相，如来如实觉为无相；善决定是佛十力相，如来如实觉为无相；善安立是四无所畏相，如来如实觉为无相；无断绝是四无碍解相，如来如实觉为无相；与利乐是大慈相，如来如实觉为无相；拔衰苦是大悲相，如来如实觉为无相；庆善事是大喜相，如来如实觉为无相；弃喧杂是大舍相，如来如实觉为无相；不可夺是十八佛不共法相，如来如实觉为无相；善忆念是无忘失法相，如来如实觉为无相；无取著是恒住舍性相，如来如实觉为无相；现等觉是一切智相，如来如实觉为无相；善通达是道相智相，如来如实觉为无相；现别觉是一切相智相，如来如实觉为无相；遍摄持是一切陀罗尼门相，如来如实觉为无相；遍摄受是一切三摩地门相，如来如实觉为无相；善受教是声闻果相，如来如实觉为无相；自开悟是独觉菩提相，如来如实觉为无相；趣大果是一切菩萨摩诃萨行相，如来如实觉为无相；无与等是诸佛无上正等菩提相，如来如实觉为无相。天子当知，一切如来、应、正等觉，于如是等一切法相，皆能如实觉为无相。由是因缘，我说诸佛得无碍智，无与等者。”



尔时，佛告具寿善现言：“善现当知，甚深般若波罗蜜多是诸佛母，甚深般若波罗蜜多能示世间诸法实相。是故如来、应、正等觉依法而住，供养恭敬、尊重赞叹、摄受护持所依住法，此法即是甚深般若波罗蜜多。何以故？善现，甚深般若波罗蜜多能生诸佛，能与诸佛作所依处，能示世间诸法实相。善现，一切如来、应、正等觉是知恩者、能报恩者。善现，若有问言：‘谁是知恩能报恩者？’应正答言：‘佛是知恩能报恩者。’何以故？善现，一切世间知恩报恩，无过佛故。”

“世尊，云何如来、应、正等觉知恩报恩？”

“善现，一切如来、应、正等觉，乘如是乘，行如是道，来至无上正等菩提。得菩提已，于一切时供养恭敬、尊重赞叹、摄受护持是乘是道，曾无暂废。此乘此道，当知即是甚深般若波罗蜜多。善现，是名如来、应、正等觉知恩报恩。

“复次，善现，一切如来、应、正等觉，无不皆依甚深般若波罗蜜多，于诸有相及无相法，皆现等觉无实作用，以能作者无所有故。一切如来、应、正等觉，无不皆依甚深般若波罗蜜多，于诸有相及无相法，皆现等觉无所成办，以诸形质不可得故。善现，以诸如来、应、正等觉知依如是甚深般若波罗蜜多，能现等觉相无相法，皆无作用，无所成办，于一切时供养恭敬、尊重赞叹、摄受护持无有间断，故名真实知恩报恩。

“复次，善现，一切如来、应、正等觉，无不皆依甚深般若波罗蜜多，于一切法无作、无成，无生转智，复能知此无转因缘。是故应知，甚深般若波罗蜜多能生诸佛，亦能如实示世间相。”



尔时，具寿善现白佛言：“世尊，一切法性无生无起、无知无见，如何可说甚深般若波罗蜜多能生诸佛，是诸佛母，亦能如实示世间相？”

佛言：“善现，如是，如是，如汝所说，一切法性无生无起、无知无见。依世俗说，甚深般若波罗蜜多能生诸佛，是诸佛母，亦能如实示世间相。”

“世尊，云何诸法无生无起、无知无见？”

“善现，以一切法空无所有、皆不自在、虚诳不坚故，一切法无生无起、无知无见。

“复次，善现，一切法性无所依止、无所系属，由是因缘，无生无起、无知无见。

“善现，甚深般若波罗蜜多虽能生诸佛，能示世间相，而无所生亦无所示。

“善现，甚深般若波罗蜜多，不见色故名示色相，不见受、想、行、识故名示受、想、行、识相。

“善现，甚深般若波罗蜜多，不见眼处故名示眼处相，不见耳、鼻、舌、身、意处故名示耳、鼻、舌、身、意处相。

“善现，甚深般若波罗蜜多，不见色处故名示色处相，不见声、香、味、触、法处故名示声、香、味、触、法处相。

“善现，甚深般若波罗蜜多，不见眼界故名示眼界相，不见色界、眼识界及眼触、眼触为缘所生诸受故名示色界乃至眼触为缘所生诸受相。

“善现，甚深般若波罗蜜多，不见耳界故名示耳界相，不见声界、耳识界及耳触、耳触为缘所生诸受故名示声界乃至耳触为缘所生诸受相。

“善现，甚深般若波罗蜜多，不见鼻界故名示鼻界相，不见香界、鼻识界及鼻触、鼻触为缘所生诸受故名示香界乃至鼻触为缘所生诸受相。

“善现，甚深般若波罗蜜多，不见舌界故名示舌界相，不见味界、舌识界及舌触、舌触为缘所生诸受故名示味界乃至舌触为缘所生诸受相。

“善现，甚深般若波罗蜜多，不见身界故名示身界相，不见触界、身识界及身触、身触为缘所生诸受故名示触界乃至身触为缘所生诸受相。

“善现，甚深般若波罗蜜多，不见意界故名示意界相，不见法界、意识界及意触、意触为缘所生诸受故名示法界乃至意触为缘所生诸受相。

“善现，甚深般若波罗蜜多，不见地界故名示地界相，不见水、火、风、空、识界故名示水、火、风、空、识界相。

“善现，甚深般若波罗蜜多，不见无明故名示无明相，不见行、识、名色、六处、触、受、爱、取、有、生、老死愁叹苦忧恼故名示行乃至老死愁叹苦忧恼相。

“善现，甚深般若波罗蜜多，不见布施波罗蜜多故名示布施波罗蜜多相，不见净戒、安忍、精进、静虑、般若波罗蜜多故名示净戒乃至般若波罗蜜多相。

“善现，甚深般若波罗蜜多，不见内空故名示内空相，不见外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空故名示外空乃至无性自性空相。

“善现，甚深般若波罗蜜多，不见真如故名示真如相，不见法界、法性、不虚妄性、不变异性、平等性、离生性、法定、法住、实际、虚空界、不思议界故名示法界乃至不思议界相。

“善现，甚深般若波罗蜜多，不见苦圣谛故名示苦圣谛相，不见集、灭、道圣谛故名示集、灭、道圣谛相。

“善现，甚深般若波罗蜜多，不见四静虑故名示四静虑相，不见四无量、四无色定故名示四无量、四无色定相。

“善现，甚深般若波罗蜜多，不见八解脱故名示八解脱相，不见八胜处、九次第定、十遍处故名示八胜处、九次第定、十遍处相。

“善现，甚深般若波罗蜜多，不见四念住故名示四念住相，不见四正断、四神足、五根、五力、七等觉支、八圣道支故名示四正断乃至八圣道支相。

“善现，甚深般若波罗蜜多，不见空解脱门故名示空解脱门相，不见无相、无愿解脱门故名示无相、无愿解脱门相。

“善现，甚深般若波罗蜜多，不见菩萨十地故名示菩萨十地相。

“善现，甚深般若波罗蜜多，不见五眼故名示五眼相，不见六神通故名示六神通相。

“善现，甚深般若波罗蜜多，不见佛十力故名示佛十力相，不见四无所畏、四无碍解、大慈、大悲、大喜、大舍、十八佛不共法故名示四无所畏乃至十八佛不共法相。

“善现，甚深般若波罗蜜多，不见无忘失法故名示无忘失法相，不见恒住舍性故名示恒住舍性相。

“善现，甚深般若波罗蜜多，不见一切智故名示一切智相，不见道相智、一切相智故名示道相智、一切相智相。

“善现，甚深般若波罗蜜多，不见一切陀罗尼门故名示一切陀罗尼门相，不见一切三摩地门故名示一切三摩地门相。

“善现，甚深般若波罗蜜多，不见预流果故名示预流果相，不见一来、不还、阿罗汉果故名示一来、不还、阿罗汉果相。

“善现，甚深般若波罗蜜多，不见独觉菩提故名示独觉菩提相。

“善现，甚深般若波罗蜜多，不见一切菩萨摩诃萨行故名示一切菩萨摩诃萨行相。

“善现，甚深般若波罗蜜多，不见诸佛无上正等菩提故名示诸佛无上正等菩提相。

“善现，由如是义，甚深般若波罗蜜多，能示诸佛世间实相，名诸佛母。”



具寿善现白佛言：“世尊，甚深般若波罗蜜多，云何不见色故名示色相，不见受、想、行、识故名示受、想、行、识相？

“云何不见眼处故名示眼处相，不见耳、鼻、舌、身、意处故名示耳、鼻、舌、身、意处相？

“云何不见色处故名示色处相，不见声、香、味、触、法处故名示声、香、味、触、法处相？

“云何不见眼界故名示眼界相，不见色界、眼识界及眼触、眼触为缘所生诸受故名示色界乃至眼触为缘所生诸受相？

“云何不见耳界故名示耳界相，不见声界、耳识界及耳触、耳触为缘所生诸受故名示声界乃至耳触为缘所生诸受相？

“云何不见鼻界故名示鼻界相，不见香界、鼻识界及鼻触、鼻触为缘所生诸受故名示香界乃至鼻触为缘所生诸受相？

“云何不见舌界故名示舌界相，不见味界、舌识界及舌触、舌触为缘所生诸受故名示味界乃至舌触为缘所生诸受相？

“云何不见身界故名示身界相，不见触界、身识界及身触、身触为缘所生诸受故名示触界乃至身触为缘所生诸受相？

“云何不见意界故名示意界相，不见法界、意识界及意触、意触为缘所生诸受故名示法界乃至意触为缘所生诸受相？

“云何不见地界故名示地界相，不见水、火、风、空、识界故名示水、火、风、空、识界相？

“云何不见无明故名示无明相，不见行、识、名色、六处、触、受、爱、取、有、生、老死愁叹苦忧恼故名示行乃至老死愁叹苦忧恼相？

“云何不见布施波罗蜜多故名示布施波罗蜜多相，不见净戒、安忍、精进、静虑、般若波罗蜜多故名示净戒乃至般若波罗蜜多相？

“云何不见内空故名示内空相，不见外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空故名示外空乃至无性自性空相？

“云何不见真如故名示真如相，不见法界、法性、不虚妄性、不变异性、平等性、离生性、法定、法住、实际、虚空界、不思议界故名示法界乃至不思议界相？

“云何不见苦圣谛故名示苦圣谛相，不见集、灭、道圣谛故名示集、灭、道圣谛相？

“云何不见四静虑故名示四静虑相，不见四无量、四无色定故名示四无量、四无色定相？

“云何不见八解脱故名示八解脱相，不见八胜处、九次第定、十遍处故名示八胜处、九次第定、十遍处相？

“云何不见四念住故名示四念住相，不见四正断、四神足、五根、五力、七等觉支、八圣道支故名示四正断乃至八圣道支相？

“云何不见空解脱门故名示空解脱门相，不见无相、无愿解脱门故名示无相、无愿解脱门相？

“云何不见菩萨十地故名示菩萨十地相？

“云何不见五眼故名示五眼相，不见六神通故名示六神通相？

“云何不见佛十力故名示佛十力相，不见四无所畏、四无碍解、大慈、大悲、大喜、大舍、十八佛不共法故名示四无所畏乃至十八佛不共法相？

“云何不见无忘失法故名示无忘失法相，不见恒住舍性故名示恒住舍性相？

“云何不见一切智故名示一切智相，不见道相智、一切相智故名示道相智、一切相智相？

“云何不见一切陀罗尼门故名示一切陀罗尼门相，不见一切三摩地门故名示一切三摩地门相？

“云何不见预流果故名示预流果相，不见一来、不还、阿罗汉果故名示一来、不还、阿罗汉果相？

“云何不见独觉菩提故名示独觉菩提相？

“云何不见一切菩萨摩诃萨行故名示一切菩萨摩诃萨行相？

“云何不见诸佛无上正等菩提故名示诸佛无上正等菩提相？”

## 大般若波罗蜜多经卷第三百七

### 初分佛母品第四十一之三

佛言：“善现，甚深般若波罗蜜多，由不缘色而生于识，是为不见色故名示色相；不缘受、想、行、识而生于识，是为不见受、想、行、识故名示受、想、行、识相。

“由不缘眼处而生于识，是为不见眼处故名示眼处相；不缘耳、鼻、舌、身、意处而生于识，是为不见耳、鼻、舌、身、意处故名示耳、鼻、舌、身、意处相。

“由不缘色处而生于识，是为不见色处故名示色处相；不缘声、香、味、触、法处而生于识，是为不见声、香、味、触、法处故名示声、香、味、触、法处相。

“由不缘眼界而生于识，是为不见眼界故名示眼界相；不缘色界、眼识界及眼触、眼触为缘所生诸受而生于识，是为不见色界乃至眼触为缘所生诸受故名示色界乃至眼触为缘所生诸受相。

“由不缘耳界而生于识，是为不见耳界故名示耳界相；不缘声界、耳识界及耳触、耳触为缘所生诸受而生于识，是为不见声界乃至耳触为缘所生诸受故名示声界乃至耳触为缘所生诸受相。

“由不缘鼻界而生于识，是为不见鼻界故名示鼻界相；不缘香界、鼻识界及鼻触、鼻触为缘所生诸受而生于识，是为不见香界乃至鼻触为缘所生诸受故名示香界乃至鼻触为缘所生诸受相。

“由不缘舌界而生于识，是为不见舌界故名示舌界相；不缘味界、舌识界及舌触、舌触为缘所生诸受而生于识，是为不见味界乃至舌触为缘所生诸受故名示味界乃至舌触为缘所生诸受相。

“由不缘身界而生于识，是为不见身界故名示身界相；不缘触界、身识界及身触、身触为缘所生诸受而生于识，是为不见触界乃至身触为缘所生诸受故名示触界乃至身触为缘所生诸受相。

“由不缘意界而生于识，是为不见意界故名示意界相；不缘法界、意识界及意触、意触为缘所生诸受而生于识，是为不见法界乃至意触为缘所生诸受故名示法界乃至意触为缘所生诸受相。

“由不缘地界而生于识，是为不见地界故名示地界相；不缘水、火、风、空、识界而生于识，是为不见水、火、风、空、识界故名示水、火、风、空、识界相。

“由不缘无明而生于识，是为不见无明故名示无明相；不缘行、识、名色、六处、触、受、爱、取、有、生、老死愁叹苦忧恼而生于识，是为不见行乃至老死愁叹苦忧恼故名示行乃至老死愁叹苦忧恼相。

“由不缘布施波罗蜜多而生于识，是为不见布施波罗蜜多故名示布施波罗蜜多相；不缘净戒、安忍、精进、静虑、般若波罗蜜多而生于识，是为不见净戒乃至般若波罗蜜多故名示净戒乃至般若波罗蜜多相。

“由不缘内空而生于识，是为不见内空故名示内空相；不缘外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而生于识，是为不见外空乃至无性自性空故名示外空乃至无性自性空相。

“由不缘真如而生于识，是为不见真如故名示真如相，不缘法界、法性、不虚妄性、不变异性、平等性、离生性、法定、法住、实际、虚空界、不思议界而生于识，是为不见法界乃至不思议界故名示法界乃至不思议界相。

“由不缘苦圣谛而生于识，是为不见苦圣谛故名示苦圣谛相；不缘集、灭、道圣谛而生于识，是为不见集、灭、道圣谛故名示集、灭、道圣谛相。

“由不缘四静虑而生于识，是为不见四静虑故名示四静虑相；不缘四无量、四无色定而生于识，是为不见四无量、四无色定故名示四无量、四无色定相。

“由不缘八解脱而生于识，是为不见八解脱故名示八解脱相；不缘八胜处、九次第定、十遍处而生于识，是为不见八胜处、九次第定、十遍处故名示八胜处、九次第定、十遍处相。

“由不缘四念住而生于识，是为不见四念住故名示四念住相；不缘四正断、四神足、五根、五力、七等觉支、八圣道支而生于识，是为不见四正断乃至八圣道支故名示四正断乃至八圣道支相。

“由不缘空解脱门而生于识，是为不见空解脱门故名示空解脱门相；不缘无相、无愿解脱门而生于识，是为不见无相、无愿解脱门故名示无相、无愿解脱门相。

“由不缘菩萨十地而生于识，是为不见菩萨十地故名示菩萨十地相。

“由不缘五眼而生于识，是为不见五眼故名示五眼相；不缘六神通而生于识，是为不见六神通故名示六神通相。

“由不缘佛十力而生于识，是为不见佛十力故名示佛十力相；不缘四无所畏、四无碍解、大慈、大悲、大喜、大舍、十八佛不共法而生于识，是为不见四无所畏乃至十八佛不共法故名示四无所畏乃至十八佛不共法相。

“由不缘无忘失法而生于识，是为不见无忘失法故名示无忘失法相；不缘恒住舍性而生于识，是为不见恒住舍性故名示恒住舍性相。

“由不缘一切智而生于识，是为不见一切智故名示一切智相；不缘道相智、一切相智而生于识，是为不见道相智、一切相智故名示道相智、一切相智相。

“由不缘一切陀罗尼门而生于识，是为不见一切陀罗尼门故名示一切陀罗尼门相；不缘一切三摩地门而生于识，是为不见一切三摩地门故名示一切三摩地门相。

“由不缘预流果而生于识，是为不见预流果故名示预流果相；不缘一来、不还、阿罗汉果而生于识，是为不见一来、不还、阿罗汉果故名示一来、不还、阿罗汉果相。

“由不缘独觉菩提而生于识，是为不见独觉菩提故名示独觉菩提相。

“由不缘一切菩萨摩诃萨行而生于识，是为不见一切菩萨摩诃萨行故名示一切菩萨摩诃萨行相。

“由不缘诸佛无上正等菩提而生于识，是为不见诸佛无上正等菩提故名示诸佛无上正等菩提相。

“善现，由如是义，甚深般若波罗蜜多，能示诸佛世间实相，名诸佛母。



“复次，善现，甚深般若波罗蜜多，能为诸佛显世间空，故名佛母，能示诸佛世间实相。”

“世尊，云何般若波罗蜜多，能为诸佛显世间空？”

“善现，甚深般若波罗蜜多，能为诸佛显色世间空，显受、想、行、识世间空；显眼处世间空，显耳、鼻、舌、身、意处世间空；显色处世间空，显声、香、味、触、法处世间空；显眼界世间空，显色界、眼识界及眼触、眼触为缘所生诸受世间空；显耳界世间空，显声界、耳识界及耳触、耳触为缘所生诸受世间空；显鼻界世间空，显香界、鼻识界及鼻触、鼻触为缘所生诸受世间空；显舌界世间空，显味界、舌识界及舌触、舌触为缘所生诸受世间空；显身界世间空，显触界、身识界及身触、身触为缘所生诸受世间空；显意界世间空，显法界、意识界及意触、意触为缘所生诸受世间空；显地界世间空，显水、火、风、空、识界世间空；显无明世间空，显行、识、名色、六处、触、受、爱、取、有、生、老死愁叹苦忧恼世间空；显布施波罗蜜多世间空，显净戒、安忍、精进、静虑、般若波罗蜜多世间空；显内空世间空，显外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空世间空；显真如世间空，显法界、法性、不虚妄性、不变异性、平等性、离生性、法定、法住、实际、虚空界、不思议界世间空；显苦圣谛世间空，显集、灭、道圣谛世间空；显四静虑世间空，显四无量、四无色定世间空；显八解脱世间空，显八胜处、九次第定、十遍处世间空；显四念住世间空，显四正断、四神足、五根、五力、七等觉支、八圣道支世间空；显空解脱门世间空，显无相、无愿解脱门世间空；显菩萨十地世间空；显五眼世间空，显六神通世间空；显佛十力世间空，显四无所畏、四无碍解、大慈、大悲、大喜、大舍、十八佛不共法世间空；显无忘失法世间空，显恒住舍性世间空；显一切智世间空，显道相智、一切相智世间空；显一切陀罗尼门世间空，显一切三摩地门世间空；显预流果世间空，显一来、不还、阿罗汉果世间空；显独觉菩提世间空；显一切菩萨摩诃萨行世间空；显诸佛无上正等菩提世间空。

“善现，由如是义，甚深般若波罗蜜多，能示诸佛世间实相，名诸佛母。



“复次，善现，甚深般若波罗蜜多，能使如来、应、正等觉令诸世间受世间空、想世间空、思世间空、了世间空。善现，由如是义，甚深般若波罗蜜多，能示诸佛世间实相，名诸佛母。

“复次，善现，甚深般若波罗蜜多，能示诸佛世间空相，名诸佛母，能示诸佛世间实相。”

“世尊，云何般若波罗蜜多，能示诸佛世间空相？”

“善现，甚深般若波罗蜜多，能示诸佛色世间空相，受、想、行、识世间空相；能示诸佛眼处世间空相，耳、鼻、舌、身、意处世间空相；能示诸佛色处世间空相，声、香、味、触、法处世间空相；能示诸佛眼界世间空相，色界、眼识界及眼触、眼触为缘所生诸受世间空相；能示诸佛耳界世间空相，声界、耳识界及耳触、耳触为缘所生诸受世间空相；能示诸佛鼻界世间空相，香界、鼻识界及鼻触、鼻触为缘所生诸受世间空相；能示诸佛舌界世间空相，味界、舌识界及舌触、舌触为缘所生诸受世间空相；能示诸佛身界世间空相，触界、身识界及身触、身触为缘所生诸受世间空相；能示诸佛意界世间空相，法界、意识界及意触、意触为缘所生诸受世间空相；能示诸佛地界世间空相，水、火、风、空、识界世间空相；能示诸佛无明世间空相，行、识、名色、六处、触、受、爱、取、有、生、老死愁叹苦忧恼世间空相；能示诸佛布施波罗蜜多世间空相，净戒、安忍、精进、静虑、般若波罗蜜多世间空相；能示诸佛内空世间空相，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空世间空相；能示诸佛真如世间空相，法界、法性、不虚妄性、不变异性、平等性、离生性、法定、法住、实际、虚空界、不思议界世间空相；能示诸佛苦圣谛世间空相，集、灭、道圣谛世间空相；能示诸佛四静虑世间空相，四无量、四无色定世间空相；能示诸佛八解脱世间空相，八胜处、九次第定、十遍处世间空相；能示诸佛四念住世间空相，四正断、四神足、五根、五力、七等觉支、八圣道支世间空相；能示诸佛空解脱门世间空相，无相、无愿解脱门世间空相；能示诸佛菩萨十地世间空相；能示诸佛五眼世间空相，六神通世间空相；能示诸佛佛十力世间空相，四无所畏、四无碍解、大慈、大悲、大喜、大舍、十八佛不共法世间空相，能示诸佛无忘失法世间空相，恒住舍性世间空相；能示诸佛一切智世间空相，道相智、一切相智世间空相；能示诸佛一切陀罗尼门世间空相，一切三摩地门世间空相；能示诸佛预流果世间空相，一来、不还、阿罗汉果世间空相；能示诸佛独觉菩提世间空相；能示诸佛一切菩萨摩诃萨行世间空相；能示诸佛无上正等菩提世间空相。

“善现，由如是义，甚深般若波罗蜜多，能示诸佛世间实相，名诸佛母。



“复次，善现，甚深般若波罗蜜多，能示诸佛世间不可思议相，名诸佛母，能示诸佛世间实相。”

“世尊，云何般若波罗蜜多，能示诸佛世间不可思议相？”

“善现，甚深般若波罗蜜多，能示诸佛色世间不可思议相，受、想、行、识世间不可思议相；能示诸佛眼处世间不可思议相，耳、鼻、舌、身、意处世间不可思议相；能示诸佛色处世间不可思议相，声、香、味、触、法处世间不可思议相；能示诸佛眼界世间不可思议相，色界、眼识界及眼触、眼触为缘所生诸受世间不可思议相；能示诸佛耳界世间不可思议相，声界、耳识界及耳触、耳触为缘所生诸受世间不可思议相；能示诸佛鼻界世间不可思议相，香界、鼻识界及鼻触、鼻触为缘所生诸受世间不可思议相；能示诸佛舌界世间不可思议相，味界、舌识界及舌触、舌触为缘所生诸受世间不可思议相；能示诸佛身界世间不可思议相，触界、身识界及身触、身触为缘所生诸受世间不可思议相；能示诸佛意界世间不可思议相，法界、意识界及意触、意触为缘所生诸受世间不可思议相；能示诸佛地界世间不可思议相，水、火、风、空、识界世间不可思议相；能示诸佛无明世间不可思议相，行、识、名色、六处、触、受、爱、取、有、生、老死愁叹苦忧恼世间不可思议相；能示诸佛布施波罗蜜多世间不可思议相，净戒、安忍、精进、静虑、般若波罗蜜多世间不可思议相；能示诸佛内空世间不可思议相，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空世间不可思议相；能示诸佛真如世间不可思议相，法界、法性、不虚妄性、不变异性、平等性、离生性、法定、法住、实际、虚空界、不思议界世间不可思议相；能示诸佛苦圣谛世间不可思议相，集、灭、道圣谛世间不可思议相；能示诸佛四静虑世间不可思议相，四无量、四无色定世间不可思议相；能示诸佛八解脱世间不可思议相，八胜处、九次第定、十遍处世间不可思议相；能示诸佛四念住世间不可思议相，四正断、四神足、五根、五力、七等觉支、八圣道支世间不可思议相；能示诸佛空解脱门世间不可思议相，无相、无愿解脱门世间不可思议相；能示诸佛菩萨十地世间不可思议相；能示诸佛五眼世间不可思议相，六神通世间不可思议相；能示诸佛佛十力世间不可思议相，四无所畏、四无碍解、大慈、大悲、大喜、大舍、十八佛不共法世间不可思议相；能示诸佛无忘失法世间不可思议相，恒住舍性世间不可思议相；能示诸佛一切智世间不可思议相，道相智、一切相智世间不可思议相；能示诸佛一切陀罗尼门世间不可思议相，一切三摩地门世间不可思议相；能示诸佛预流果世间不可思议相，一来、不还、阿罗汉果世间不可思议相；能示诸佛独觉菩提世间不可思议相；能示诸佛一切菩萨摩诃萨行世间不可思议相；能示诸佛无上正等菩提世间不可思议相。

“善现，由如是义，甚深般若波罗蜜多，能示诸佛世间实相，名诸佛母。



“复次，善现，甚深般若波罗蜜多，能示诸佛世间远离相，名诸佛母，能示诸佛世间实相。”

“世尊，云何般若波罗蜜多，能示诸佛世间远离相？”

“善现，甚深般若波罗蜜多，能示诸佛色世间远离相，受、想、行、识世间远离相；能示诸佛眼处世间远离相，耳、鼻、舌、身、意处世间远离相；能示诸佛色处世间远离相，声、香、味、触、法处世间远离相；能示诸佛眼界世间远离相，色界、眼识界及眼触、眼触为缘所生诸受世间远离相；能示诸佛耳界世间远离相，声界、耳识界及耳触、耳触为缘所生诸受世间远离相；能示诸佛鼻界世间远离相，香界、鼻识界及鼻触、鼻触为缘所生诸受世间远离相；能示诸佛舌界世间远离相，味界、舌识界及舌触、舌触为缘所生诸受世间远离相；能示诸佛身界世间远离相，触界、身识界及身触、身触为缘所生诸受世间远离相；能示诸佛意界世间远离相，法界、意识界及意触、意触为缘所生诸受世间远离相；能示诸佛地界世间远离相，水、火、风、空、识界世间远离相；能示诸佛无明世间远离相，行、识、名色、六处、触、受、爱、取、有、生、老死愁叹苦忧恼世间远离相；能示诸佛布施波罗蜜多世间远离相，净戒、安忍、精进、静虑、般若波罗蜜多世间远离相；能示诸佛内空世间远离相，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空世间远离相；能示诸佛真如世间远离相，法界、法性、不虚妄性、不变异性、平等性、离生性、法定、法住、实际、虚空界、不思议界世间远离相；能示诸佛苦圣谛世间远离相，集、灭、道圣谛世间远离相；能示诸佛四静虑世间远离相，四无量、四无色定世间远离相；能示诸佛八解脱世间远离相，八胜处、九次第定、十遍处世间远离相；能示诸佛四念住世间远离相，四正断、四神足、五根、五力、七等觉支、八圣道支世间远离相；能示诸佛空解脱门世间远离相，无相、无愿解脱门世间远离相；能示诸佛菩萨十地世间远离相；能示诸佛五眼世间远离相，六神通世间远离相；能示诸佛佛十力世间远离相，四无所畏、四无碍解、大慈、大悲、大喜、大舍、十八佛不共法世间远离相；能示诸佛无忘失法世间远离相，恒住舍性世间远离相；能示诸佛一切智世间远离相，道相智、一切相智世间远离相；能示诸佛一切陀罗尼门世间远离相，一切三摩地门世间远离相；能示诸佛预流果世间远离相，一来、不还、阿罗汉果世间远离相；能示诸佛独觉菩提世间远离相；能示诸佛一切菩萨摩诃萨行世间远离相；能示诸佛无上正等菩提世间远离相。

“善现，由如是义，甚深般若波罗蜜多，能示诸佛世间实相，名诸佛母。”



“复次，善现，甚深般若波罗蜜多，能示诸佛世间寂静相，名诸佛母，能示诸佛世间实相。”

“世尊，云何般若波罗蜜多，能示诸佛世间寂静相？”

“善现，甚深般若波罗蜜多，能示诸佛色世间寂静相，受、想、行、识世间寂静相；能示诸佛眼处世间寂静相，耳、鼻、舌、身、意处世间寂静相；能示诸佛色处世间寂静相，声、香、味、触、法处世间寂静相；能示诸佛眼界世间寂静相，色界、眼识界及眼触、眼触为缘所生诸受世间寂静相；能示诸佛耳界世间寂静相，声界、耳识界及耳触、耳触为缘所生诸受世间寂静相；能示诸佛鼻界世间寂静相，香界、鼻识界及鼻触、鼻触为缘所生诸受世间寂静相；能示诸佛舌界世间寂静相，味界、舌识界及舌触、舌触为缘所生诸受世间寂静相；能示诸佛身界世间寂静相，触界、身识界及身触、身触为缘所生诸受世间寂静相；能示诸佛意界世间寂静相，法界、意识界及意触、意触为缘所生诸受世间寂静相；能示诸佛地界世间寂静相，水、火、风、空、识界世间寂静相；能示诸佛无明世间寂静相，行、识、名色、六处、触、受、爱、取、有、生、老死愁叹苦忧恼世间寂静相；能示诸佛布施波罗蜜多世间寂静相，净戒、安忍、精进、静虑、般若波罗蜜多世间寂静相；能示诸佛内空世间寂静相，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空世间寂静相；能示诸佛真如世间寂静相，法界、法性、不虚妄性、不变异性、平等性、离生性、法定、法住、实际、虚空界、不思议界世间寂静相；能示诸佛苦圣谛世间寂静相，集、灭、道圣谛世间寂静相；能示诸佛四静虑世间寂静相，四无量、四无色定世间寂静相；能示诸佛八解脱世间寂静相，八胜处、九次第定、十遍处世间寂静相；能示诸佛四念住世间寂静相，四正断、四神足、五根、五力、七等觉支、八圣道支世间寂静相；能示诸佛空解脱门世间寂静相，无相、无愿解脱门世间寂静相；能示诸佛菩萨十地世间寂静相；能示诸佛五眼世间寂静相，六神通世间寂静相；能示诸佛佛十力世间寂静相，四无所畏、四无碍解、大慈、大悲、大喜、大舍、十八佛不共法世间寂静相；能示诸佛无忘失法世间寂静相，恒住舍性世间寂静相；能示诸佛一切智世间寂静相，道相智、一切相智世间寂静相；能示诸佛一切陀罗尼门世间寂静相，一切三摩地门世间寂静相；能示诸佛预流果世间寂静相，一来、不还、阿罗汉果世间寂静相；能示诸佛独觉菩提世间寂静相；能示诸佛一切菩萨摩诃萨行世间寂静相；能示诸佛诸佛无上正等菩提世间寂静相。

“善现，由如是义，甚深般若波罗蜜多，能示诸佛世间实相，名诸佛母。



“复次，善现，甚深般若波罗蜜多，能示诸佛世间毕竟空相，名诸佛母，能示诸佛世间实相。”

“世尊，云何般若波罗蜜多，能示诸佛世间毕竟空相？”

“善现，甚深般若波罗蜜多，能示诸佛色世间毕竟空相，受、想、行、识世间毕竟空相；能示诸佛眼处世间毕竟空相，耳、鼻、舌、身、意处世间毕竟空相；能示诸佛色处世间毕竟空相，声、香、味、触、法处世间毕竟空相；能示诸佛眼界世间毕竟空相，色界、眼识界及眼触、眼触为缘所生诸受世间毕竟空相；能示诸佛耳界世间毕竟空相，声界、耳识界及耳触、耳触为缘所生诸受世间毕竟空相；能示诸佛鼻界世间毕竟空相，香界、鼻识界及鼻触、鼻触为缘所生诸受世间毕竟空相；能示诸佛舌界世间毕竟空相，味界、舌识界及舌触、舌触为缘所生诸受世间毕竟空相；能示诸佛身界世间毕竟空相，触界、身识界及身触、身触为缘所生诸受世间毕竟空相；能示诸佛意界世间毕竟空相，法界、意识界及意触、意触为缘所生诸受世间毕竟空相；能示诸佛地界世间毕竟空相，水、火、风、空、识界世间毕竟空相；能示诸佛无明世间毕竟空相，行、识、名色、六处、触、受、爱、取、有、生、老死愁叹苦忧恼世间毕竟空相；能示诸佛布施波罗蜜多世间毕竟空相，净戒、安忍、精进、静虑、般若波罗蜜多世间毕竟空相；能示诸佛内空世间毕竟空相，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空世间毕竟空相；能示诸佛真如世间毕竟空相，法界、法性、不虚妄性、不变异性、平等性、离生性、法定、法住、实际、虚空界、不思议界世间毕竟空相；能示诸佛苦圣谛世间毕竟空相，集、灭、道圣谛世间毕竟空相；能示诸佛四静虑世间毕竟空相，四无量、四无色定世间毕竟空相；能示诸佛八解脱世间毕竟空相，八胜处、九次第定、十遍处世间毕竟空相；能示诸佛四念住世间毕竟空相，四正断、四神足、五根、五力、七等觉支、八圣道支世间毕竟空相；能示诸佛空解脱门世间毕竟空相，无相、无愿解脱门世间毕竟空相；能示诸佛菩萨十地世间毕竟空相；能示诸佛五眼世间毕竟空相，六神通世间毕竟空相；能示诸佛佛十力世间毕竟空相，四无所畏、四无碍解、大慈、大悲、大喜、大舍、十八佛不共法世间毕竟空相；能示诸佛无忘失法世间毕竟空相，恒住舍性世间毕竟空相；能示诸佛一切智世间毕竟空相，道相智、一切相智世间毕竟空相；能示诸佛一切陀罗尼门世间毕竟空相，一切三摩地门世间毕竟空相；能示诸佛预流果世间毕竟空相，一来、不还、阿罗汉果世间毕竟空相；能示诸佛独觉菩提世间毕竟空相；能示诸佛一切菩萨摩诃萨行世间毕竟空相；能示诸佛诸佛无上正等菩提世间毕竟空相。

“善现，由如是义，甚深般若波罗蜜多，能示诸佛世间实相，名诸佛母。”



“复次，善现，甚深般若波罗蜜多，能示诸佛世间无性空相，名诸佛母，能示诸佛世间实相。”

“世尊，云何般若波罗蜜多，能示诸佛世间无性空相？”

“善现，甚深般若波罗蜜多，能示诸佛色世间无性空相，受、想、行、识世间无性空相；能示诸佛眼处世间无性空相，耳、鼻、舌、身、意处世间无性空相；能示诸佛色处世间无性空相，声、香、味、触、法处世间无性空相；能示诸佛眼界世间无性空相，色界、眼识界及眼触、眼触为缘所生诸受世间无性空相；能示诸佛耳界世间无性空相，声界、耳识界及耳触、耳触为缘所生诸受世间无性空相；能示诸佛鼻界世间无性空相，香界、鼻识界及鼻触、鼻触为缘所生诸受世间无性空相；能示诸佛舌界世间无性空相，味界、舌识界及舌触、舌触为缘所生诸受世间无性空相；能示诸佛身界世间无性空相，触界、身识界及身触、身触为缘所生诸受世间无性空相；能示诸佛意界世间无性空相，法界、意识界及意触、意触为缘所生诸受世间无性空相；能示诸佛地界世间无性空相，水、火、风、空、识界世间无性空相；能示诸佛无明世间无性空相，行、识、名色、六处、触、受、爱、取、有、生、老死愁叹苦忧恼世间无性空相；能示诸佛布施波罗蜜多世间无性空相，净戒、安忍、精进、静虑、般若波罗蜜多世间无性空相；能示诸佛内空世间无性空相，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空世间无性空相；能示诸佛真如世间无性空相，法界、法性、不虚妄性、不变异性、平等性、离生性、法定、法住、实际、虚空界、不思议界世间无性空相；能示诸佛苦圣谛世间无性空相，集、灭、道圣谛世间无性空相；能示诸佛四静虑世间无性空相，四无量、四无色定世间无性空相；能示诸佛八解脱世间无性空相，八胜处、九次第定、十遍处世间无性空相；能示诸佛四念住世间无性空相，四正断、四神足、五根、五力、七等觉支、八圣道支世间无性空相；能示诸佛空解脱门世间无性空相，无相、无愿解脱门世间无性空相；能示诸佛菩萨十地世间无性空相；能示诸佛五眼世间无性空相，六神通世间无性空相；能示诸佛佛十力世间无性空相，四无所畏、四无碍解、大慈、大悲、大喜、大舍、十八佛不共法世间无性空相；能示诸佛无忘失法世间无性空相，恒住舍性世间无性空相；能示诸佛一切智世间无性空相，道相智、一切相智世间无性空相；能示诸佛一切陀罗尼门世间无性空相，一切三摩地门世间无性空相；能示诸佛预流果世间无性空相，一来、不还、阿罗汉果世间无性空相；能示诸佛独觉菩提世间无性空相；能示诸佛一切菩萨摩诃萨行世间无性空相；能示诸佛诸佛无上正等菩提世间无性空相。

“善现，由如是义，甚深般若波罗蜜多，能示诸佛世间实相，名诸佛母。

## 大般若波罗蜜多经卷第三百八

### 初分佛母品第四十一之四

“复次，善现，甚深般若波罗蜜多，能示诸佛世间自性空相，名诸佛母，能示诸佛世间实相。”

“世尊，云何般若波罗蜜多，能示诸佛世间自性空相？”

“善现，甚深般若波罗蜜多，能示诸佛色世间自性空相，受、想、行、识世间自性空相；能示诸佛眼处世间自性空相，耳、鼻、舌、身、意处世间自性空相；能示诸佛色处世间自性空相，声、香、味、触、法处世间自性空相；能示诸佛眼界世间自性空相，色界、眼识界及眼触、眼触为缘所生诸受世间自性空相；能示诸佛耳界世间自性空相，声界、耳识界及耳触、耳触为缘所生诸受世间自性空相；能示诸佛鼻界世间自性空相，香界、鼻识界及鼻触、鼻触为缘所生诸受世间自性空相；能示诸佛舌界世间自性空相，味界、舌识界及舌触、舌触为缘所生诸受世间自性空相；能示诸佛身界世间自性空相，触界、身识界及身触、身触为缘所生诸受世间自性空相；能示诸佛意界世间自性空相，法界、意识界及意触、意触为缘所生诸受世间自性空相；能示诸佛地界世间自性空相，水、火、风、空、识界世间自性空相；能示诸佛无明世间自性空相，行、识、名色、六处、触、受、爱、取、有、生、老死愁叹苦忧恼世间自性空相；能示诸佛布施波罗蜜多世间自性空相，净戒、安忍、精进、静虑、般若波罗蜜多世间自性空相；能示诸佛内空世间自性空相，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空世间自性空相；能示诸佛真如世间自性空相，法界、法性、不虚妄性、不变异性、平等性、离生性、法定、法住、实际、虚空界、不思议界世间自性空相；能示诸佛苦圣谛世间自性空相，集、灭、道圣谛世间自性空相；能示诸佛四静虑世间自性空相，四无量、四无色定世间自性空相；能示诸佛八解脱世间自性空相，八胜处、九次第定、十遍处世间自性空相；能示诸佛四念住世间自性空相，四正断、四神足、五根、五力、七等觉支、八圣道支世间自性空相；能示诸佛空解脱门世间自性空相，无相、无愿解脱门世间自性空相；能示诸佛菩萨十地世间自性空相；能示诸佛五眼世间自性空相，六神通世间自性空相；能示诸佛佛十力世间自性空相，四无所畏、四无碍解、大慈、大悲、大喜、大舍、十八佛不共法世间自性空相；能示诸佛无忘失法世间自性空相，恒住舍性世间自性空相；能示诸佛一切智世间自性空相，道相智、一切相智世间自性空相；能示诸佛一切陀罗尼门世间自性空相，一切三摩地门世间自性空相；能示诸佛预流果世间自性空相，一来、不还、阿罗汉果世间自性空相；能示诸佛独觉菩提世间自性空相；能示诸佛一切菩萨摩诃萨行世间自性空相；能示诸佛诸佛无上正等菩提世间自性空相。

“善现，由如是义，甚深般若波罗蜜多，能示诸佛世间实相，名诸佛母。



“复次，善现，甚深般若波罗蜜多，能示诸佛世间无性自性空相，名诸佛母，能示诸佛世间实相。”

“世尊，云何般若波罗蜜多，能示诸佛世间无性自性空相？”

“善现，甚深般若波罗蜜多，能示诸佛色世间无性自性空相，受、想、行、识世间无性自性空相；能示诸佛眼处世间无性自性空相，耳、鼻、舌、身、意处世间无性自性空相；能示诸佛色处世间无性自性空相，声、香、味、触、法处世间无性自性空相；能示诸佛眼界世间无性自性空相，色界、眼识界及眼触、眼触为缘所生诸受世间无性自性空相；能示诸佛耳界世间无性自性空相，声界、耳识界及耳触、耳触为缘所生诸受世间无性自性空相；能示诸佛鼻界世间无性自性空相，香界、鼻识界及鼻触、鼻触为缘所生诸受世间无性自性空相；能示诸佛舌界世间无性自性空相，味界、舌识界及舌触、舌触为缘所生诸受世间无性自性空相；能示诸佛身界世间无性自性空相，触界、身识界及身触、身触为缘所生诸受世间无性自性空相；能示诸佛意界世间无性自性空相，法界、意识界及意触、意触为缘所生诸受世间无性自性空相；能示诸佛地界世间无性自性空相，水、火、风、空、识界世间无性自性空相；能示诸佛无明世间无性自性空相，行、识、名色、六处、触、受、爱、取、有、生、老死愁叹苦忧恼世间无性自性空相；能示诸佛布施波罗蜜多世间无性自性空相，净戒、安忍、精进、静虑、般若波罗蜜多世间无性自性空相；能示诸佛内空世间无性自性空相，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空世间无性自性空相；能示诸佛真如世间无性自性空相，法界、法性、不虚妄性、不变异性、平等性、离生性、法定、法住、实际、虚空界、不思议界世间无性自性空相；能示诸佛苦圣谛世间无性自性空相，集、灭、道圣谛世间无性自性空相；能示诸佛四静虑世间无性自性空相，四无量、四无色定世间无性自性空相；能示诸佛八解脱世间无性自性空相，八胜处、九次第定、十遍处世间无性自性空相；能示诸佛四念住世间无性自性空相，四正断、四神足、五根、五力、七等觉支、八圣道支世间无性自性空相；能示诸佛空解脱门世间无性自性空相，无相、无愿解脱门世间无性自性空相；能示诸佛菩萨十地世间无性自性空相；能示诸佛五眼世间无性自性空相，六神通世间无性自性空相；能示诸佛佛十力世间无性自性空相，四无所畏、四无碍解、大慈、大悲、大喜、大舍、十八佛不共法世间无性自性空相；能示诸佛无忘失法世间无性自性空相，恒住舍性世间无性自性空相；能示诸佛一切智世间无性自性空相，道相智、一切相智世间无性自性空相；能示诸佛一切陀罗尼门世间无性自性空相，一切三摩地门世间无性自性空相；能示诸佛预流果世间无性自性空相，一来、不还、阿罗汉果世间无性自性空相；能示诸佛独觉菩提世间无性自性空相；能示诸佛一切菩萨摩诃萨行世间无性自性空相；能示诸佛诸佛无上正等菩提世间无性自性空相。

“善现，由如是义，甚深般若波罗蜜多，能示诸佛世间实相，名诸佛母。



“复次，善现，甚深般若波罗蜜多，能示诸佛世间纯空相，名诸佛母，能示诸佛世间实相。”

“世尊，云何般若波罗蜜多，能示诸佛世间纯空相？”

“善现，甚深般若波罗蜜多，能示诸佛色世间纯空相，受、想、行、识世间纯空相；能示诸佛眼处世间纯空相，耳、鼻、舌、身、意处世间纯空相；能示诸佛色处世间纯空相，声、香、味、触、法处世间纯空相；能示诸佛眼界世间纯空相，色界、眼识界及眼触、眼触为缘所生诸受世间纯空相；能示诸佛耳界世间纯空相，声界、耳识界及耳触、耳触为缘所生诸受世间纯空相；能示诸佛鼻界世间纯空相，香界、鼻识界及鼻触、鼻触为缘所生诸受世间纯空相；能示诸佛舌界世间纯空相，味界、舌识界及舌触、舌触为缘所生诸受世间纯空相；能示诸佛身界世间纯空相，触界、身识界及身触、身触为缘所生诸受世间纯空相；能示诸佛意界世间纯空相，法界、意识界及意触、意触为缘所生诸受世间纯空相；能示诸佛地界世间纯空相，水、火、风、空、识界世间纯空相；能示诸佛无明世间纯空相，行、识、名色、六处、触、受、爱、取、有、生、老死愁叹苦忧恼世间纯空相；能示诸佛布施波罗蜜多世间纯空相，净戒、安忍、精进、静虑、般若波罗蜜多世间纯空相；能示诸佛内空世间纯空相，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空世间纯空相；能示诸佛真如世间纯空相，法界、法性、不虚妄性、不变异性、平等性、离生性、法定、法住、实际、虚空界、不思议界世间纯空相；能示诸佛苦圣谛世间纯空相，集、灭、道圣谛世间纯空相；能示诸佛四静虑世间纯空相，四无量、四无色定世间纯空相；能示诸佛八解脱世间纯空相，八胜处、九次第定、十遍处世间纯空相；能示诸佛四念住世间纯空相，四正断、四神足、五根、五力、七等觉支、八圣道支世间纯空相；能示诸佛空解脱门世间纯空相，无相、无愿解脱门世间纯空相；能示诸佛菩萨十地世间纯空相；能示诸佛五眼世间纯空相，六神通世间纯空相；能示诸佛佛十力世间纯空相，四无所畏、四无碍解、大慈、大悲、大喜、大舍、十八佛不共法世间纯空相；能示诸佛无忘失法世间纯空相，恒住舍性世间纯空相；能示诸佛一切智世间纯空相，道相智、一切相智世间纯空相；能示诸佛一切陀罗尼门世间纯空相，一切三摩地门世间纯空相；能示诸佛预流果世间纯空相，一来、不还、阿罗汉果世间纯空相；能示诸佛独觉菩提世间纯空相；能示诸佛一切菩萨摩诃萨行世间纯空相；能示诸佛诸佛无上正等菩提世间纯空相。

“善现，由如是义，甚深般若波罗蜜多，能示诸佛世间实相，名诸佛母。



“复次，善现，甚深般若波罗蜜多能示诸佛世间纯无相、无愿相，名诸佛母，能示诸佛世间实相。”

“世尊，云何般若波罗蜜多，能示诸佛世间纯无相、无愿相？”

“善现，甚深般若波罗蜜多，能示诸佛色世间纯无相、无愿相，受、想、行、识世间纯无相、无愿相；能示诸佛眼处世间纯无相、无愿相，耳、鼻、舌、身、意处世间纯无相、无愿相；能示诸佛色处世间纯无相、无愿相，声、香、味、触、法处世间纯无相、无愿相；能示诸佛眼界世间纯无相、无愿相，色界、眼识界及眼触、眼触为缘所生诸受世间纯无相、无愿相；能示诸佛耳界世间纯无相、无愿相，声界、耳识界及耳触、耳触为缘所生诸受世间纯无相、无愿相；能示诸佛鼻界世间纯无相、无愿相，香界、鼻识界及鼻触、鼻触为缘所生诸受世间纯无相、无愿相；能示诸佛舌界世间纯无相、无愿相，味界、舌识界及舌触、舌触为缘所生诸受世间纯无相、无愿相；能示诸佛身界世间纯无相、无愿相，触界、身识界及身触、身触为缘所生诸受世间纯无相、无愿相；能示诸佛意界世间纯无相、无愿相，法界、意识界及意触、意触为缘所生诸受世间纯无相、无愿相；能示诸佛地界世间纯无相、无愿相，水、火、风、空、识界世间纯无相、无愿相；能示诸佛无明世间纯无相、无愿相，行、识、名色、六处、触、受、爱、取、有、生、老死愁叹苦忧恼世间纯无相、无愿相；能示诸佛布施波罗蜜多世间纯无相、无愿相，净戒、安忍、精进、静虑、般若波罗蜜多世间纯无相、无愿相；能示诸佛内空世间纯无相、无愿相，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空世间纯无相、无愿相；能示诸佛真如世间纯无相、无愿相，法界、法性、不虚妄性、不变异性、平等性、离生性、法定、法住、实际、虚空界、不思议界世间纯无相、无愿相；能示诸佛苦圣谛世间纯无相、无愿相，集、灭、道圣谛世间纯无相、无愿相；能示诸佛四静虑世间纯无相、无愿相，四无量、四无色定世间纯无相、无愿相；能示诸佛八解脱世间纯无相、无愿相，八胜处、九次第定、十遍处世间纯无相、无愿相；能示诸佛四念住世间纯无相、无愿相，四正断、四神足、五根、五力、七等觉支、八圣道支世间纯无相、无愿相；能示诸佛空解脱门世间纯无相、无愿相，无相、无愿解脱门世间纯无相、无愿相；能示诸佛菩萨十地世间纯无相、无愿相；能示诸佛五眼世间纯无相、无愿相，六神通世间纯无相、无愿相；能示诸佛佛十力世间纯无相、无愿相，四无所畏、四无碍解、大慈、大悲、大喜、大舍、十八佛不共法世间纯无相、无愿相；能示诸佛无忘失法世间纯无相、无愿相，恒住舍性世间纯无相、无愿相；能示诸佛一切智世间纯无相、无愿相，道相智、一切相智世间纯无相、无愿相；能示诸佛一切陀罗尼门世间纯无相、无愿相，一切三摩地门世间纯无相、无愿相；能示诸佛预流果世间纯无相、无愿相，一来、不还、阿罗汉果世间纯无相、无愿相；能示诸佛独觉菩提世间纯无相、无愿相；能示诸佛一切菩萨摩诃萨行世间纯无相、无愿相；能示诸佛诸佛无上正等菩提世间纯无相、无愿相。

“善现，由如是义，甚深般若波罗蜜多，能示诸佛世间实相，名诸佛母。

“复次，善现，甚深般若波罗蜜多，能示诸佛世间相者，谓令不起此世间想、他世间想。所以者何？以实无法可起此世、他世想故。”

### 初分不思议等品第四十二之一

尔时，具寿善现白佛言：“世尊，甚深般若波罗蜜多，为大事故而现于世。

“世尊，甚深般若波罗蜜多，为不可思议事故而现于世。

“世尊，甚深般若波罗蜜多，为不可称量事故而现于世。

“世尊，甚深般若波罗蜜多，为无数量事故而现于世。

“世尊，甚深般若波罗蜜多，为无等等事故而现于世。”

佛言：“善现，如是，如是，如汝所说，甚深般若波罗蜜多，为大事故而现于世；甚深般若波罗蜜多，为不可思议事故而现于世；甚深般若波罗蜜多，为不可称量事故而现于世；甚深般若波罗蜜多，为无数量事故而现于世；甚深般若波罗蜜多，为无等等事故而现于世。”

“世尊，云何甚深般若波罗蜜多，为大事故而现于世？”

“善现，一切如来、应、正等觉，以普救拔一切有情无时暂舍而为大事；甚深般若波罗蜜多，为此大事故而现于世。”

“世尊，云何甚深般若波罗蜜多，为不可思议事故而现于世？”

“善现，一切如来、应、正等觉所有佛性、如来性、自然法性、一切智智性，皆是不可思议事；甚深般若波罗蜜多，为此不可思议事故而现于世。”

“世尊，云何甚深般若波罗蜜多，为不可称量事故而现于世？”

“善现，一切如来、应、正等觉所有佛性、如来性、自然法性、一切智智性，无有情类而能称量；甚深般若波罗蜜多，为此不可称量事故而现于世。”

“世尊，云何甚深般若波罗蜜多，为无数量事故而现于世？”

“善现，一切如来、应、正等觉所有佛性、如来性、自然法性、一切智智性，无有如实知其数量；甚深般若波罗蜜多，为此无数量事故而现于世。”

“世尊，云何甚深般若波罗蜜多，为无等等事故而现于世？”

“善现，一切如来、应、正等觉所有佛性、如来性、自然法性、一切智智性，无与等者，况有能过？甚深般若波罗蜜多，为此无等等事故而现于世。”



具寿善现复白佛言：“世尊，为但如来、应、正等觉所有佛性、如来性、自然法性、一切智智性，不可思议、不可称量、无数量、无等等，为更有余法耶？”

佛言：“善现，非但如来、应、正等觉所有佛性、如来性、自然法性、一切智智性，不可思议、不可称量、无数量、无等等。

“善现，色亦不可思议、不可称量、无数量、无等等，受、想、行、识亦不可思议、不可称量、无数量、无等等。

“善现，眼处亦不可思议、不可称量、无数量、无等等，耳、鼻、舌、身、意处亦不可思议、不可称量、无数量、无等等。

“善现，色处亦不可思议、不可称量、无数量、无等等，声、香、味、触、法处亦不可思议、不可称量、无数量、无等等。

“善现，眼界亦不可思议、不可称量、无数量、无等等，色界、眼识界及眼触、眼触为缘所生诸受亦不可思议、不可称量、无数量、无等等。

“善现，耳界亦不可思议、不可称量、无数量、无等等，声界、耳识界及耳触、耳触为缘所生诸受亦不可思议、不可称量、无数量、无等等。

“善现，鼻界亦不可思议、不可称量、无数量、无等等，香界、鼻识界及鼻触、鼻触为缘所生诸受亦不可思议、不可称量、无数量、无等等。

“善现，舌界亦不可思议、不可称量、无数量、无等等，味界、舌识界及舌触、舌触为缘所生诸受亦不可思议、不可称量、无数量、无等等。

“善现，身界亦不可思议、不可称量、无数量、无等等，触界、身识界及身触、身触为缘所生诸受亦不可思议、不可称量、无数量、无等等。

“善现，意界亦不可思议、不可称量、无数量、无等等，法界、意识界及意触、意触为缘所生诸受亦不可思议、不可称量、无数量、无等等。

“善现，地界亦不可思议、不可称量、无数量、无等等，水、火、风、空、识界亦不可思议、不可称量、无数量、无等等。

“善现，无明亦不可思议、不可称量、无数量、无等等，行、识、名色、六处、触、受、爱、取、有、生、老死愁叹苦忧恼亦不可思议、不可称量、无数量、无等等。

“善现，布施波罗蜜多亦不可思议、不可称量、无数量、无等等，净戒、安忍、精进、静虑、般若波罗蜜多亦不可思议、不可称量、无数量、无等等。

“善现，内空亦不可思议、不可称量、无数量、无等等，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦不可思议、不可称量、无数量、无等等。

“善现，真如亦不可思议、不可称量、无数量、无等等，法界、法性、不虚妄性、不变异性、平等性、离生性、法定、法住、实际、虚空界、不思议界亦不可思议、不可称量、无数量、无等等。

“善现，苦圣谛亦不可思议、不可称量、无数量、无等等，集、灭、道圣谛亦不可思议、不可称量、无数量、无等等。

“善现，四静虑亦不可思议、不可称量、无数量、无等等，四无量、四无色定亦不可思议、不可称量、无数量、无等等。

“善现，八解脱亦不可思议、不可称量、无数量、无等等，八胜处、九次第定、十遍处亦不可思议、不可称量、无数量、无等等。

“善现，四念住亦不可思议、不可称量、无数量、无等等，四正断、四神足、五根、五力、七等觉支、八圣道支亦不可思议、不可称量、无数量、无等等。

“善现，空解脱门亦不可思议、不可称量、无数量、无等等，无相、无愿解脱门亦不可思议、不可称量、无数量、无等等。

“善现，菩萨十地亦不可思议、不可称量、无数量、无等等。

“善现，五眼亦不可思议、不可称量、无数量、无等等，六神通亦不可思议、不可称量、无数量、无等等。

“善现，佛十力亦不可思议、不可称量、无数量、无等等，四无所畏、四无碍解、大慈、大悲、大喜、大舍、十八佛不共法亦不可思议、不可称量、无数量、无等等。

“善现，无忘失法亦不可思议、不可称量、无数量、无等等，恒住舍性亦不可思议、不可称量、无数量、无等等。

“善现，一切智亦不可思议、不可称量、无数量、无等等，道相智、一切相智亦不可思议、不可称量、无数量、无等等。

“善现，一切陀罗尼门亦不可思议、不可称量、无数量、无等等，一切三摩地门亦不可思议、不可称量、无数量、无等等。

“善现，预流果亦不可思议、不可称量、无数量、无等等，一来、不还、阿罗汉果亦不可思议、不可称量、无数量、无等等。

“善现，独觉菩提亦不可思议、不可称量、无数量、无等等。

“善现，一切菩萨摩诃萨行亦不可思议、不可称量、无数量、无等等。

“善现，诸佛无上正等菩提亦不可思议、不可称量、无数量、无等等。

“善现，一切法亦不可思议、不可称量、无数量、无等等。

“善现，于一切法真法性中，心及心所皆不可得。

“复次，善现，色不可施设不可思议、不可称量、无数量、无等等性，受、想、行、识亦不可施设不可思议、不可称量、无数量、无等等性。

“善现，眼处不可施设不可思议、不可称量、无数量、无等等性，耳、鼻、舌、身、意处亦不可施设不可思议、不可称量、无数量、无等等性。

“善现，色处不可施设不可思议、不可称量、无数量、无等等性，声、香、味、触、法处亦不可施设不可思议、不可称量、无数量、无等等性。

“善现，眼界不可施设不可思议、不可称量、无数量、无等等性，色界、眼识界及眼触、眼触为缘所生诸受亦不可施设不可思议、不可称量、无数量、无等等性。

“善现，耳界不可施设不可思议、不可称量、无数量、无等等性，声界、耳识界及耳触、耳触为缘所生诸受亦不可施设不可思议、不可称量、无数量、无等等性。

“善现，鼻界不可施设不可思议、不可称量、无数量、无等等性，香界、鼻识界及鼻触、鼻触为缘所生诸受亦不可施设不可思议、不可称量、无数量、无等等性。

“善现，舌界不可施设不可思议、不可称量、无数量、无等等性，味界、舌识界及舌触、舌触为缘所生诸受亦不可施设不可思议、不可称量、无数量、无等等性。

“善现，身界不可施设不可思议、不可称量、无数量、无等等性，触界、身识界及身触、身触为缘所生诸受亦不可施设不可思议、不可称量、无数量、无等等性。

“善现，意界不可施设不可思议、不可称量、无数量、无等等性，法界、意识界及意触、意触为缘所生诸受亦不可施设不可思议、不可称量、无数量、无等等性。

“善现，地界不可施设不可思议、不可称量、无数量、无等等性，水、火、风、空、识界亦不可施设不可思议、不可称量、无数量、无等等性。

“善现，无明不可施设不可思议、不可称量、无数量、无等等性，行、识、名色、六处、触、受、爱、取、有、生、老死愁叹苦忧恼亦不可施设不可思议、不可称量、无数量、无等等性。

“善现，布施波罗蜜多不可施设不可思议、不可称量、无数量、无等等性，净戒、安忍、精进、静虑、般若波罗蜜多亦不可施设不可思议、不可称量、无数量、无等等性。

“善现，内空不可施设不可思议、不可称量、无数量、无等等性，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦不可施设不可思议、不可称量、无数量、无等等性。

“善现，真如不可施设不可思议、不可称量、无数量、无等等性，法界、法性、不虚妄性、不变异性、平等性、离生性、法定、法住、实际、虚空界、不思议界亦不可施设不可思议、不可称量、无数量、无等等性。

“善现，苦圣谛不可施设不可思议、不可称量、无数量、无等等性，集、灭、道圣谛亦不可施设不可思议、不可称量、无数量、无等等性。

“善现，四静虑不可施设不可思议、不可称量、无数量、无等等性，四无量、四无色定亦不可施设不可思议、不可称量、无数量、无等等性。

“善现，八解脱不可施设不可思议、不可称量、无数量、无等等性，八胜处、九次第定、十遍处亦不可施设不可思议、不可称量、无数量、无等等性。

“善现，四念住不可施设不可思议、不可称量、无数量、无等等性，四正断、四神足、五根、五力、七等觉支、八圣道支亦不可施设不可思议、不可称量、无数量、无等等性。

“善现，空解脱门不可施设不可思议、不可称量、无数量、无等等性，无相、无愿解脱门亦不可施设不可思议、不可称量、无数量、无等等性。

“善现，菩萨十地不可施设不可思议、不可称量、无数量、无等等性。

“善现，五眼不可施设不可思议、不可称量、无数量、无等等性，六神通亦不可施设不可思议、不可称量、无数量、无等等性。

“善现，佛十力不可施设不可思议、不可称量、无数量、无等等性，四无所畏、四无碍解、大慈、大悲、大喜、大舍、十八佛不共法亦不可施设不可思议、不可称量、无数量、无等等性。

“善现，无忘失法不可施设不可思议、不可称量、无数量、无等等性，恒住舍性亦不可施设不可思议、不可称量、无数量、无等等性。

“善现，一切智不可施设不可思议、不可称量、无数量、无等等性，道相智、一切相智亦不可施设不可思议、不可称量、无数量、无等等性。

“善现，一切陀罗尼门不可施设不可思议、不可称量、无数量、无等等性，一切三摩地门亦不可施设不可思议、不可称量、无数量、无等等性。

“善现，预流果不可施设不可思议、不可称量、无数量、无等等性，一来、不还、阿罗汉果亦不可施设不可思议、不可称量、无数量、无等等性。

“善现，独觉菩提不可施设不可思议、不可称量、无数量、无等等性。

“善现，一切菩萨摩诃萨行不可施设不可思议、不可称量、无数量、无等等性。

“善现，诸佛无上正等菩提不可施设不可思议、不可称量、无数量、无等等性。”

## 大般若波罗蜜多经卷第三百九

### 初分不思议等品第四十二之二

具寿善现白佛言：“世尊，何因缘故，色不可施设不可思议、不可称量、无数量、无等等性？受、想、行、识亦不可施设不可思议、不可称量、无数量、无等等性？

“世尊，何因缘故，眼处不可施设不可思议、不可称量、无数量、无等等性？耳、鼻、舌、身、意处亦不可施设不可思议、不可称量、无数量、无等等性？

“世尊，何因缘故，色处不可施设不可思议、不可称量、无数量、无等等性？声、香、味、触、法处亦不可施设不可思议、不可称量、无数量、无等等性？

“世尊，何因缘故，眼界不可施设不可思议、不可称量、无数量、无等等性？色界、眼识界及眼触、眼触为缘所生诸受亦不可施设不可思议、不可称量、无数量、无等等性？

“世尊，何因缘故，耳界不可施设不可思议、不可称量、无数量、无等等性？声界、耳识界及耳触、耳触为缘所生诸受亦不可施设不可思议、不可称量、无数量、无等等性？

“世尊，何因缘故，鼻界不可施设不可思议、不可称量、无数量、无等等性？香界、鼻识界及鼻触、鼻触为缘所生诸受亦不可施设不可思议、不可称量、无数量、无等等性？

“世尊，何因缘故，舌界不可施设不可思议、不可称量、无数量、无等等性？味界、舌识界及舌触、舌触为缘所生诸受亦不可施设不可思议、不可称量、无数量、无等等性？

“世尊，何因缘故，身界不可施设不可思议、不可称量、无数量、无等等性？触界、身识界及身触、身触为缘所生诸受亦不可施设不可思议、不可称量、无数量、无等等性？

“世尊，何因缘故，意界不可施设不可思议、不可称量、无数量、无等等性？法界、意识界及意触、意触为缘所生诸受亦不可施设不可思议、不可称量、无数量、无等等性？

“世尊，何因缘故，地界不可施设不可思议、不可称量、无数量、无等等性？水、火、风、空、识界亦不可施设不可思议、不可称量、无数量、无等等性？

“世尊，何因缘故，无明不可施设不可思议、不可称量、无数量、无等等性？行、识、名色、六处、触、受、爱、取、有、生、老死愁叹苦忧恼亦不可施设不可思议、不可称量、无数量、无等等性？

“世尊，何因缘故，布施波罗蜜多不可施设不可思议、不可称量、无数量、无等等性？净戒、安忍、精进、静虑、般若波罗蜜多亦不可施设不可思议、不可称量、无数量、无等等性？

“世尊，何因缘故，内空不可施设不可思议、不可称量、无数量、无等等性？外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦不可施设不可思议、不可称量、无数量、无等等性？

“世尊，何因缘故，真如不可施设不可思议、不可称量、无数量、无等等性？法界、法性、不虚妄性、不变异性、平等性、离生性、法定、法住、实际、虚空界、不思议界亦不可施设不可思议、不可称量、无数量、无等等性？

“世尊，何因缘故，苦圣谛不可施设不可思议、不可称量、无数量、无等等性？集、灭、道圣谛亦不可施设不可思议、不可称量、无数量、无等等性？

“世尊，何因缘故，四静虑不可施设不可思议、不可称量、无数量、无等等性？四无量、四无色定亦不可施设不可思议、不可称量、无数量、无等等性？

“世尊，何因缘故，八解脱不可施设不可思议、不可称量、无数量、无等等性？八胜处、九次第定、十遍处亦不可施设不可思议、不可称量、无数量、无等等性？

“世尊，何因缘故，四念住不可施设不可思议、不可称量、无数量、无等等性？四正断、四神足、五根、五力、七等觉支、八圣道支亦不可施设不可思议、不可称量、无数量、无等等性？

“世尊，何因缘故，空解脱门不可施设不可思议、不可称量、无数量、无等等性？无相、无愿解脱门亦不可施设不可思议、不可称量、无数量、无等等性？

“世尊，何因缘故，菩萨十地不可施设不可思议、不可称量、无数量、无等等性？

“世尊，何因缘故，五眼不可施设不可思议、不可称量、无数量、无等等性？六神通亦不可施设不可思议、不可称量、无数量、无等等性？

“世尊，何因缘故，佛十力不可施设不可思议、不可称量、无数量、无等等性？四无所畏、四无碍解、大慈、大悲、大喜、大舍、十八佛不共法亦不可施设不可思议、不可称量、无数量、无等等性？

“世尊，何因缘故，无忘失法不可施设不可思议、不可称量、无数量、无等等性？恒住舍性亦不可施设不可思议、不可称量、无数量、无等等性？

“世尊，何因缘故，一切智不可施设不可思议、不可称量、无数量、无等等性？道相智、一切相智亦不可施设不可思议、不可称量、无数量、无等等性？

“世尊，何因缘故，一切陀罗尼门不可施设不可思议、不可称量、无数量、无等等性？一切三摩地门亦不可施设不可思议、不可称量、无数量、无等等性？

“世尊，何因缘故，预流果不可施设不可思议、不可称量、无数量、无等等性？一来、不还、阿罗汉果亦不可施设不可思议、不可称量、无数量、无等等性？

“世尊，何因缘故，独觉菩提不可施设不可思议、不可称量、无数量、无等等性？

“世尊，何因缘故，一切菩萨摩诃萨行不可施设不可思议、不可称量、无数量、无等等性？

“世尊，何因缘故，诸佛无上正等菩提不可施设不可思议、不可称量、无数量、无等等性？”

佛言：“善现，色不可施设思议、称量、数量、平等不平等性故，受、想、行、识亦不可施设思议、称量、数量、平等不平等性故。

“善现，眼处不可施设思议、称量、数量、平等不平等性故，耳、鼻、舌、身、意处亦不可施设思议、称量、数量、平等不平等性故。

“善现，色处不可施设思议、称量、数量、平等不平等性故，声、香、味、触、法处亦不可施设思议、称量、数量、平等不平等性故。

“善现，眼界不可施设思议、称量、数量、平等不平等性故，色界、眼识界及眼触、眼触为缘所生诸受亦不可施设思议、称量、数量、平等不平等性故。

“善现，耳界不可施设思议、称量、数量、平等不平等性故，声界、耳识界及耳触、耳触为缘所生诸受亦不可施设思议、称量、数量、平等不平等性故。

“善现，鼻界不可施设思议、称量、数量、平等不平等性故，香界、鼻识界及鼻触、鼻触为缘所生诸受亦不可施设思议、称量、数量、平等不平等性故。

“善现，舌界不可施设思议、称量、数量、平等不平等性故，味界、舌识界及舌触、舌触为缘所生诸受亦不可施设思议、称量、数量、平等不平等性故。

“善现，身界不可施设思议、称量、数量、平等不平等性故，触界、身识界及身触、身触为缘所生诸受亦不可施设思议、称量、数量、平等不平等性故。

“善现，意界不可施设思议、称量、数量、平等不平等性故，法界、意识界及意触、意触为缘所生诸受亦不可施设思议、称量、数量、平等不平等性故。

“善现，地界不可施设思议、称量、数量、平等不平等性故，水、火、风、空、识界亦不可施设思议、称量、数量、平等不平等性故。

“善现，无明不可施设思议、称量、数量、平等不平等性故，行、识、名色、六处、触、受、爱、取、有、生、老死愁叹苦忧恼亦不可施设思议、称量、数量、平等不平等性故。

“善现，布施波罗蜜多不可施设思议、称量、数量、平等不平等性故，净戒、安忍、精进、静虑、般若波罗蜜多亦不可施设思议、称量、数量、平等不平等性故。

“善现，内空不可施设思议、称量、数量、平等不平等性故，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦不可施设思议、称量、数量、平等不平等性故。

“善现，真如不可施设思议、称量、数量、平等不平等性故，法界、法性、不虚妄性、不变异性、平等性、离生性、法定、法住、实际、虚空界、不思议界亦不可施设思议、称量、数量、平等不平等性故。

“善现，苦圣谛不可施设思议、称量、数量、平等不平等性故，集、灭、道圣谛亦不可施设思议、称量、数量、平等不平等性故。

“善现，四静虑不可施设思议、称量、数量、平等不平等性故，四无量、四无色定亦不可施设思议、称量、数量、平等不平等性故。

“善现，八解脱不可施设思议、称量、数量、平等不平等性故，八胜处、九次第定、十遍处亦不可施设思议、称量、数量、平等不平等性故。

“善现，四念住不可施设思议、称量、数量、平等不平等性故，四正断、四神足、五根、五力、七等觉支、八圣道支亦不可施设思议、称量、数量、平等不平等性故。

“善现，空解脱门不可施设思议、称量、数量、平等不平等性故，无相、无愿解脱门亦不可施设思议、称量、数量、平等不平等性故。

“善现，菩萨十地不可施设思议、称量、数量、平等不平等性故。

“善现，五眼不可施设思议、称量、数量、平等不平等性故，六神通亦不可施设思议、称量、数量、平等不平等性故。

“善现，佛十力不可施设思议、称量、数量、平等不平等性故，四无所畏、四无碍解、大慈、大悲、大喜、大舍、十八佛不共法亦不可施设思议、称量、数量、平等不平等性故。

“善现，无忘失法不可施设思议、称量、数量、平等不平等性故，恒住舍性亦不可施设思议、称量、数量、平等不平等性故。

“善现，一切智不可施设思议、称量、数量、平等不平等性故，道相智、一切相智亦不可施设思议、称量、数量、平等不平等性故。

“善现，一切陀罗尼门不可施设思议、称量、数量、平等不平等性故，一切三摩地门亦不可施设思议、称量、数量、平等不平等性故。

“善现，预流果不可施设思议、称量、数量、平等不平等性故，一来、不还、阿罗汉果亦不可施设思议、称量、数量、平等不平等性故。

“善现，独觉菩提不可施设思议、称量、数量、平等不平等性故。

“善现，一切菩萨摩诃萨行不可施设思议、称量、数量、平等不平等性故。

“善现，诸佛无上正等菩提不可施设思议、称量、数量、平等不平等性故。”



具寿善现白佛言：“世尊，何因缘故，色不可施设思议、称量、数量、平等不平等性？受、想、行、识亦不可施设思议、称量、数量、平等不平等性？

“世尊，何因缘故，眼处不可施设思议、称量、数量、平等不平等性？耳、鼻、舌、身、意处亦不可施设思议、称量、数量、平等不平等性？

“世尊，何因缘故，色处不可施设思议、称量、数量、平等不平等性？声、香、味、触、法处亦不可施设思议、称量、数量、平等不平等性？

“世尊，何因缘故，眼界不可施设思议、称量、数量、平等不平等性？色界、眼识界及眼触、眼触为缘所生诸受亦不可施设思议、称量、数量、平等不平等性？

“世尊，何因缘故，耳界不可施设思议、称量、数量、平等不平等性？声界、耳识界及耳触、耳触为缘所生诸受亦不可施设思议、称量、数量、平等不平等性？

“世尊，何因缘故，鼻界不可施设思议、称量、数量、平等不平等性？香界、鼻识界及鼻触、鼻触为缘所生诸受亦不可施设思议、称量、数量、平等不平等性？

“世尊，何因缘故，舌界不可施设思议、称量、数量、平等不平等性？味界、舌识界及舌触、舌触为缘所生诸受亦不可施设思议、称量、数量、平等不平等性？

“世尊，何因缘故，身界不可施设思议、称量、数量、平等不平等性？触界、身识界及身触、身触为缘所生诸受亦不可施设思议、称量、数量、平等不平等性？

“世尊，何因缘故，意界不可施设思议、称量、数量、平等不平等性？法界、意识界及意触、意触为缘所生诸受亦不可施设思议、称量、数量、平等不平等性？

“世尊，何因缘故，地界不可施设思议、称量、数量、平等不平等性？水、火、风、空、识界亦不可施设思议、称量、数量、平等不平等性？

“世尊，何因缘故，无明不可施设思议、称量、数量、平等不平等性？行、识、名色、六处、触、受、爱、取、有、生、老死愁叹苦忧恼亦不可施设思议、称量、数量、平等不平等性？

“世尊，何因缘故，布施波罗蜜多不可施设思议、称量、数量、平等不平等性？净戒、安忍、精进、静虑、般若波罗蜜多亦不可施设思议、称量、数量、平等不平等性？

“世尊，何因缘故，内空不可施设思议、称量、数量、平等不平等性？外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦不可施设思议、称量、数量、平等不平等性？

“世尊，何因缘故，真如不可施设思议、称量、数量、平等不平等性？法界、法性、不虚妄性、不变异性、平等性、离生性、法定、法住、实际、虚空界、不思议界亦不可施设思议、称量、数量、平等不平等性？

“世尊，何因缘故，苦圣谛不可施设思议、称量、数量、平等不平等性？集、灭、道圣谛亦不可施设思议、称量、数量、平等不平等性？

“世尊，何因缘故，四静虑不可施设思议、称量、数量、平等不平等性？四无量、四无色定亦不可施设思议、称量、数量、平等不平等性？

“世尊，何因缘故，八解脱不可施设思议、称量、数量、平等不平等性？八胜处、九次第定、十遍处亦不可施设思议、称量、数量、平等不平等性？

“世尊，何因缘故，四念住不可施设思议、称量、数量、平等不平等性？四正断、四神足、五根、五力、七等觉支、八圣道支亦不可施设思议、称量、数量、平等不平等性？

“世尊，何因缘故，空解脱门不可施设思议、称量、数量、平等不平等性？无相、无愿解脱门亦不可施设思议、称量、数量、平等不平等性？

“世尊，何因缘故，菩萨十地不可施设思议、称量、数量、平等不平等性？

“世尊，何因缘故，五眼不可施设思议、称量、数量、平等不平等性？六神通亦不可施设思议、称量、数量、平等不平等性？

“世尊，何因缘故，佛十力不可施设思议、称量、数量、平等不平等性？四无所畏、四无碍解、大慈、大悲、大喜、大舍、十八佛不共法亦不可施设思议、称量、数量、平等不平等性？

“世尊，何因缘故，无忘失法不可施设思议、称量、数量、平等不平等性？恒住舍性亦不可施设思议、称量、数量、平等不平等性？

“世尊，何因缘故，一切智不可施设思议、称量、数量、平等不平等性？道相智、一切相智亦不可施设思议、称量、数量、平等不平等性？

“世尊，何因缘故，一切陀罗尼门不可施设思议、称量、数量、平等不平等性？一切三摩地门亦不可施设思议、称量、数量、平等不平等性？

“世尊，何因缘故，预流果不可施设思议、称量、数量、平等不平等性？一来、不还、阿罗汉果亦不可施设思议、称量、数量、平等不平等性？

“世尊，何因缘故，独觉菩提不可施设思议、称量、数量、平等不平等性？

“世尊，何因缘故，一切菩萨摩诃萨行不可施设思议、称量、数量、平等不平等性？

“世尊，何因缘故，诸佛无上正等菩提不可施设思议、称量、数量、平等不平等性？”

佛言：“善现，色自性不可思议、不可称量、无数量、无等等、无自性故，色不可施设思议、称量、数量、平等不平等性；受、想、行、识自性亦不可思议、不可称量、无数量、无等等、无自性故，受、想、行、识亦不可施设思议、称量、数量、平等不平等性。

“善现，眼处自性不可思议、不可称量、无数量、无等等、无自性故，眼处不可施设思议、称量、数量、平等不平等性；耳、鼻、舌、身、意处自性亦不可思议、不可称量、无数量、无等等、无自性故，耳、鼻、舌、身、意处亦不可施设思议、称量、数量、平等不平等性。

“善现，色处自性不可思议、不可称量、无数量、无等等、无自性故，色处不可施设思议、称量、数量、平等不平等性；声、香、味、触、法处自性亦不可思议、不可称量、无数量、无等等、无自性故，声、香、味、触、法处亦不可施设思议、称量、数量、平等不平等性。

“善现，眼界自性不可思议、不可称量、无数量、无等等、无自性故，眼界不可施设思议、称量、数量、平等不平等性；色界、眼识界及眼触、眼触为缘所生诸受自性亦不可思议、不可称量、无数量、无等等、无自性故，色界乃至眼触为缘所生诸受亦不可施设思议、称量、数量、平等不平等性。

“善现，耳界自性不可思议、不可称量、无数量、无等等、无自性故，耳界不可施设思议、称量、数量、平等不平等性；声界、耳识界及耳触、耳触为缘所生诸受自性亦不可思议、不可称量、无数量、无等等、无自性故，声界乃至耳触为缘所生诸受亦不可施设思议、称量、数量、平等不平等性。

“善现，鼻界自性不可思议、不可称量、无数量、无等等、无自性故，鼻界不可施设思议、称量、数量、平等不平等性；香界、鼻识界及鼻触、鼻触为缘所生诸受自性亦不可思议、不可称量、无数量、无等等、无自性故，香界乃至鼻触为缘所生诸受亦不可施设思议、称量、数量平等不平等性。

“善现，舌界自性不可思议、不可称量、无数量、无等等、无自性故，舌界不可施设思议、称量、数量、平等不平等性；味界、舌识界及舌触、舌触为缘所生诸受自性亦不可思议、不可称量、无数量、无等等、无自性故，味界乃至舌触为缘所生诸受亦不可施设思议、称量、数量、平等不平等性。

“善现，身界自性不可思议、不可称量、无数量、无等等、无自性故，身界不可施设思议、称量、数量、平等不平等性；触界、身识界及身触、身触为缘所生诸受自性亦不可思议、不可称量、无数量、无等等、无自性故，触界乃至身触为缘所生诸受亦不可施设思议、称量、数量、平等不平等性。

“善现，意界自性不可思议、不可称量、无数量、无等等、无自性故，意界不可施设思议、称量、数量、平等不平等性；法界、意识界及意触、意触为缘所生诸受自性亦不可思议、不可称量、无数量、无等等、无自性故，法界乃至意触为缘所生诸受亦不可施设思议、称量、数量、平等不平等性。

“善现，地界自性不可思议、不可称量、无数量、无等等、无自性故，地界不可施设思议、称量、数量、平等不平等性；水、火、风、空、识界自性亦不可思议、不可称量、无数量、无等等、无自性故，水、火、风、空、识界亦不可施设思议、称量、数量、平等不平等性。

“善现，无明自性不可思议、不可称量、无数量、无等等、无自性故，无明不可施设思议、称量、数量、平等不平等性；行、识、名色、六处、触、受、爱、取、有、生、老死愁叹苦忧恼自性亦不可思议、不可称量、无数量、无等等、无自性故，行乃至老死愁叹苦忧恼亦不可施设思议、称量、数量、平等不平等性。

“善现，布施波罗蜜多自性不可思议、不可称量、无数量、无等等、无自性故，布施波罗蜜多不可施设思议、称量、数量、平等不平等性；净戒、安忍、精进、静虑、般若波罗蜜多自性亦不可思议、不可称量、无数量、无等等、无自性故，净戒乃至般若波罗蜜多亦不可施设思议、称量、数量、平等不平等性。

“善现，内空自性不可思议、不可称量、无数量、无等等、无自性故，内空不可施设思议、称量、数量、平等不平等性；外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空自性亦不可思议、不可称量、无数量、无等等、无自性故，外空乃至无性自性空亦不可施设思议、称量、数量、平等不平等性。

“善现，真如自性不可思议、不可称量、无数量、无等等、无自性故，真如不可施设思议、称量、数量、平等不平等性；法界、法性、不虚妄性、不变异性、平等性、离生性、法定、法住、实际、虚空界、不思议界自性亦不可思议、不可称量、无数量、无等等、无自性故，法界乃至不思议界亦不可施设思议、称量、数量、平等不平等性。

“善现，苦圣谛自性不可思议、不可称量、无数量、无等等、无自性故，苦圣谛不可施设思议、称量、数量、平等不平等性；集、灭、道圣谛自性亦不可思议、不可称量、无数量、无等等、无自性故，集、灭、道圣谛亦不可施设思议、称量、数量、平等不平等性。

“善现，四静虑自性不可思议、不可称量、无数量、无等等、无自性故，四静虑不可施设思议、称量、数量、平等不平等性；四无量、四无色定自性亦不可思议、不可称量、无数量、无等等、无自性故，四无量、四无色定亦不可施设思议、称量、数量、平等不平等性。

“善现，八解脱自性不可思议、不可称量、无数量、无等等、无自性故，八解脱不可施设思议、称量、数量、平等不平等性；八胜处、九次第定、十遍处自性亦不可思议、不可称量、无数量、无等等、无自性故，八胜处、九次第定、十遍处亦不可施设思议、称量、数量、平等不平等性。

“善现，四念住自性不可思议、不可称量、无数量、无等等、无自性故，四念住不可施设思议、称量、数量、平等不平等性；四正断、四神足、五根、五力、七等觉支、八圣道支自性亦不可思议、不可称量、无数量、无等等、无自性故，四正断乃至八圣道支亦不可施设思议、称量、数量、平等不平等性。

“善现，空解脱门自性不可思议、不可称量、无数量、无等等、无自性故，空解脱门不可施设思议、称量、数量、平等不平等性；无相、无愿解脱门自性亦不可思议、不可称量、无数量、无等等、无自性故，无相、无愿解脱门亦不可施设思议、称量、数量、平等不平等性。

“善现，菩萨十地自性不可思议、不可称量、无数量、无等等、无自性故，菩萨十地亦不可施设思议、称量、数量、平等不平等性。

“善现，五眼自性不可思议、不可称量、无数量、无等等、无自性故，五眼不可施设思议、称量、数量、平等不平等性；六神通自性亦不可思议、不可称量、无数量、无等等、无自性故，六神通亦不可施设思议、称量、数量、平等不平等性。

“善现，佛十力自性不可思议、不可称量、无数量、无等等、无自性故，佛十力不可施设思议、称量、数量、平等不平等性；四无所畏、四无碍解、大慈、大悲、大喜、大舍、十八佛不共法自性亦不可思议、不可称量、无数量、无等等、无自性故，四无所畏乃至十八佛不共法亦不可施设思议、称量、数量、平等不平等性。

“善现，无忘失法自性不可思议、不可称量、无数量、无等等、无自性故，无忘失法不可施设思议、称量、数量、平等不平等性；恒住舍性自性亦不可思议、不可称量、无数量、无等等、无自性故，恒住舍性亦不可施设思议、称量、数量、平等不平等性。

“善现，一切智自性不可思议、不可称量、无数量、无等等、无自性故，一切智不可施设思议、称量、数量、平等不平等性；道相智、一切相智自性亦不可思议、不可称量、无数量、无等等、无自性故，道相智、一切相智亦不可施设思议、称量、数量、平等不平等性。

“善现，一切陀罗尼门自性不可思议、不可称量、无数量、无等等、无自性故，一切陀罗尼门不可施设思议、称量、数量、平等不平等性；一切三摩地门自性亦不可思议、不可称量、无数量、无等等、无自性故，一切三摩地门亦不可施设思议、称量、数量、平等不平等性。

“善现，预流果自性不可思议、不可称量、无数量、无等等、无自性故，预流果不可施设思议、称量、数量、平等不平等性；一来、不还、阿罗汉果自性亦不可思议、不可称量、无数量、无等等、无自性故，一来、不还、阿罗汉果亦不可施设思议、称量、数量、平等不平等性。

“善现，独觉菩提自性不可思议、不可称量、无数量、无等等、无自性故，独觉菩提不可施设思议、称量、数量、平等不平等性。

“善现，一切菩萨摩诃萨行自性不可思议、不可称量、无数量、无等等、无自性故，一切菩萨摩诃萨行不可施设思议、称量、数量、平等不平等性。

“善现，诸佛无上正等菩提自性不可思议、不可称量、无数量、无等等、无自性故，诸佛无上正等菩提不可施设思议、称量、数量、平等不平等性。

## 大般若波罗蜜多经卷第三百一十

### 初分不思议等品第四十二之三

“善现，于意云何？色不可思议、不可称量、无数量、无等等、无自性中，色可得不？受、想、行、识不可思议、不可称量、无数量、无等等、无自性中，受、想、行、识可得不？

“善现，于意云何？眼处不可思议、不可称量、无数量、无等等、无自性中，眼处可得不？耳、鼻、舌、身、意处不可思议、不可称量、无数量、无等等、无自性中，耳、鼻、舌、身、意处可得不？

“善现，于意云何？色处不可思议、不可称量、无数量、无等等、无自性中，色处可得不？声、香、味、触、法处不可思议、不可称量、无数量、无等等、无自性中，声、香、味、触、法处可得不？

“善现，于意云何？眼界不可思议、不可称量、无数量、无等等、无自性中，眼界可得不？色界、眼识界及眼触、眼触为缘所生诸受不可思议、不可称量、无数量、无等等、无自性中，色界乃至眼触为缘所生诸受可得不？

“善现，于意云何？耳界不可思议、不可称量、无数量、无等等、无自性中，耳界可得不？声界、耳识界及耳触、耳触为缘所生诸受不可思议、不可称量、无数量、无等等、无自性中，声界乃至耳触为缘所生诸受可得不？

“善现，于意云何？鼻界不可思议、不可称量、无数量、无等等、无自性中，鼻界可得不？香界、鼻识界及鼻触、鼻触为缘所生诸受不可思议、不可称量、无数量、无等等、无自性中，香界乃至鼻触为缘所生诸受可得不？

“善现，于意云何？舌界不可思议、不可称量、无数量、无等等、无自性中，舌界可得不？味界、舌识界及舌触、舌触为缘所生诸受不可思议、不可称量、无数量、无等等、无自性中，味界乃至舌触为缘所生诸受可得不？

“善现，于意云何？身界不可思议、不可称量、无数量、无等等、无自性中，身界可得不？触界、身识界及身触、身触为缘所生诸受不可思议、不可称量、无数量、无等等、无自性中，触界乃至身触为缘所生诸受可得不？

“善现，于意云何？意界不可思议、不可称量、无数量、无等等、无自性中，意界可得不？法界、意识界及意触、意触为缘所生诸受不可思议、不可称量、无数量、无等等、无自性中，法界乃至意触为缘所生诸受可得不？

“善现，于意云何？地界不可思议、不可称量、无数量、无等等、无自性中，地界可得不？水、火、风、空、识界不可思议、不可称量、无数量、无等等、无自性中，水、火、风、空、识界可得不？

“善现，于意云何？无明不可思议、不可称量、无数量、无等等、无自性中，无明可得不？行、识、名色、六处、触、受、爱、取、有、生、老死愁叹苦忧恼不可思议、不可称量、无数量、无等等、无自性中，行乃至老死愁叹苦忧恼可得不？

“善现，于意云何？布施波罗蜜多不可思议、不可称量、无数量、无等等、无自性中，布施波罗蜜多可得不？净戒、安忍、精进、静虑、般若波罗蜜多不可思议、不可称量、无数量、无等等、无自性中，净戒乃至般若波罗蜜多可得不？

“善现，于意云何？内空不可思议、不可称量、无数量、无等等、无自性中，内空可得不？外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空不可思议、不可称量、无数量、无等等、无自性中，外空乃至无性自性空可得不？

“善现，于意云何？真如不可思议、不可称量、无数量、无等等、无自性中，真如可得不？法界、法性、不虚妄性、不变异性、平等性、离生性、法定、法住、实际、虚空界、不思议界不可思议、不可称量、无数量、无等等、无自性中，法界乃至不思议界可得不？

“善现，于意云何？苦圣谛不可思议、不可称量、无数量、无等等、无自性中，苦圣谛可得不？集、灭、道圣谛不可思议、不可称量、无数量、无等等、无自性中，集、灭、道圣谛可得不？

“善现，于意云何？四静虑不可思议、不可称量、无数量、无等等、无自性中，四静虑可得不？四无量、四无色定不可思议、不可称量、无数量、无等等、无自性中，四无量、四无色定可得不？

“善现，于意云何？八解脱不可思议、不可称量、无数量、无等等、无自性中，八解脱可得不？八胜处、九次第定、十遍处不可思议、不可称量、无数量、无等等、无自性中，八胜处、九次第定、十遍处可得不？

“善现，于意云何？四念住不可思议、不可称量、无数量、无等等、无自性中，四念住可得不？四正断、四神足、五根、五力、七等觉支、八圣道支不可思议、不可称量、无数量、无等等、无自性中，四正断乃至八圣道支可得不？

“善现，于意云何？空解脱门不可思议、不可称量、无数量、无等等、无自性中，空解脱门可得不？无相、无愿解脱门不可思议、不可称量、无数量、无等等、无自性中，无相、无愿解脱门可得不？

“善现，于意云何？菩萨十地不可思议、不可称量、无数量、无等等、无自性中，菩萨十地可得不？

“善现，于意云何？五眼不可思议、不可称量、无数量、无等等、无自性中，五眼可得不？六神通不可思议、不可称量、无数量、无等等、无自性中，六神通可得不？

“善现，于意云何？佛十力不可思议、不可称量、无数量、无等等、无自性中，佛十力可得不？四无所畏、四无碍解、大慈、大悲、大喜、大舍、十八佛不共法不可思议、不可称量、无数量、无等等、无自性中，四无所畏乃至十八佛不共法可得不？

“善现，于意云何？无忘失法不可思议、不可称量、无数量、无等等、无自性中，无忘失法可得不？恒住舍性不可思议、不可称量、无数量、无等等、无自性中，恒住舍性可得不？

“善现，于意云何？一切智不可思议、不可称量、无数量、无等等、无自性中，一切智可得不？道相智、一切相智不可思议、不可称量、无数量、无等等、无自性中，道相智、一切相智可得不？

“善现，于意云何？一切陀罗尼门不可思议、不可称量、无数量、无等等、无自性中，一切陀罗尼门可得不？一切三摩地门不可思议、不可称量、无数量、无等等、无自性中，一切三摩地门可得不？

“善现，于意云何？预流果不可思议、不可称量、无数量、无等等、无自性中，预流果可得不？一来、不还、阿罗汉果不可思议、不可称量、无数量、无等等、无自性中，一来、不还、阿罗汉果可得不？

“善现，于意云何？独觉菩提不可思议、不可称量、无数量、无等等、无自性中，独觉菩提可得不？

“善现，于意云何？一切菩萨摩诃萨行不可思议、不可称量、无数量、无等等、无自性中，一切菩萨摩诃萨行可得不？

“善现，于意云何？诸佛无上正等菩提不可思议、不可称量、无数量、无等等、无自性中，诸佛无上正等菩提可得不？”

善现答言：“不也，世尊。”

佛言：“善现，如是，如是，由此因缘，一切法皆不可思议、不可称量、无数量、无等等。善现，以一切法皆不可思议、不可称量、无数量、无等等故，一切如来、应、正等觉所有佛法、如来法、自然法、一切智智法，亦不可思议、不可称量、无数量、无等等。

“善现，一切如来、应、正等觉所有佛法、如来法、自然法、一切智智法，皆不可思议，思议灭故；不可称量，称量灭故；无数量，数量灭故；无等等，等等灭故。善现，由此因缘，一切法亦不可思议、不可称量、无数量、无等等。

“善现，一切如来、应、正等觉所有佛法、如来法、自然法、一切智智法，皆不可思议，过思议故；不可称量，过称量故；无数量，过数量故；无等等，过等等故。善现，由此因缘，一切法亦不可思议、不可称量、无数量、无等等。

“善现，不可思议者，但有不可思议增语；不可称量者，但有不可称量增语；无数量者，但有无数量增语；无等等者，但有无等等增语。善现，由此因缘，一切如来、应、正等觉所有佛法、如来法、自然法、一切智智法，皆不可思议、不可称量、无数量、无等等。

“善现，不可思议者，如虚空不可思议故；不可称量者，如虚空不可称量故；无数量者，如虚空无数量故；无等等者，如虚空无等等故。善现，由此因缘，一切如来、应、正等觉所有佛法、如来法、自然法、一切智智法，皆不可思议、不可称量、无数量、无等等。

“善现，一切如来、应、正等觉所有佛法、如来法、自然法、一切智智法，声闻、独觉、世间天、人、阿素洛等皆悉不能思议、称量、数量、等等。善现，由此因缘，一切如来、应、正等觉所有佛法、如来法、自然法、一切智智法，皆不可思议、不可称量、无数量、无等等。”



佛说如是不可思议、不可称量、无数量、无等等法时，众中有五百苾刍，不受诸漏，心得解脱。复有二千苾刍尼，亦不受诸漏，心得解脱。复有六万邬波索迦，于诸法中远尘离垢，净法眼生。复有三万七千邬波斯迦，亦于诸法中远尘离垢，净法眼生。复有二万菩萨摩诃萨，得无生法忍，于贤劫中受记作佛。

### 初分办事品第四十三之一

尔时，具寿善现白佛言：“世尊，甚深般若波罗蜜多，为大事故出现世间；甚深般若波罗蜜多，为不可思议事故出现世间；甚深般若波罗蜜多，为不可称量事故出现世间；甚深般若波罗蜜多，为无数量事故出现世间；甚深般若波罗蜜多，为无等等事故出现世间。”

佛言：“善现，如是，如是，如汝所说，甚深般若波罗蜜多，为大事故出现世间，为不可思议事故出现世间，为不可称量事故出现世间，为无数量事故出现世间，为无等等事故出现世间。何以故？

“善现，甚深般若波罗蜜多，能成办布施、净戒、安忍、精进、静虑、般若波罗蜜多故。

“善现，甚深般若波罗蜜多，能成办内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空故。

“善现，甚深般若波罗蜜多，能成办真如、法界、法性、不虚妄性、不变异性、平等性、离生性、法定、法住、实际、虚空界、不思议界故。

“善现，甚深般若波罗蜜多，能成办苦圣谛、集圣谛、灭圣谛、道圣谛故。

“善现，甚深般若波罗蜜多，能成办四静虑、四无量、四无色定故。

“善现，甚深般若波罗蜜多，能成办八解脱、八胜处、九次第定、十遍处故。

“善现，甚深般若波罗蜜多，能成办四念住、四正断、四神足、五根、五力、七等觉支、八圣道支故。

“善现，甚深般若波罗蜜多，能成办空解脱门、无相解脱门、无愿解脱门故。

“善现，甚深般若波罗蜜多，能成办菩萨十地故。

“善现，甚深般若波罗蜜多，能成办五眼、六神通故。

“善现，甚深般若波罗蜜多，能成办佛十力、四无所畏、四无碍解、大慈、大悲、大喜、大舍、十八佛不共法故。

“善现，甚深般若波罗蜜多，能成办无忘失法、恒住舍性故。

“善现，甚深般若波罗蜜多，能成办一切智、道相智、一切相智故。

“善现，甚深般若波罗蜜多，能成办一切陀罗尼门、一切三摩地门故。

“善现，甚深般若波罗蜜多，能成办预流果、一来果、不还果、阿罗汉果故。

“善现，甚深般若波罗蜜多，能成办独觉菩提故。

“善现，甚深般若波罗蜜多，能成办一切菩萨摩诃萨行故。

“善现，甚深般若波罗蜜多，能成办诸佛无上正等菩提故。

“善现，如刹帝利灌顶大王，威德自在降伏一切，以诸国事付嘱大臣，端拱无为，安隐快乐。善现，如来亦尔，为大法王，以声闻法、若独觉法、若菩萨法、若诸佛法，皆悉付嘱甚深般若波罗蜜多，由此般若波罗蜜多皆能成办一切事业。

“是故，善现，甚深般若波罗蜜多，为大事故出现世间，为不可思议事故出现世间，为不可称量事故出现世间，为无数量事故出现世间，为无等等事故出现世间。所以者何？

“善现，甚深般若波罗蜜多，不取著色故，出现世间能成办事；不取著受、想、行、识故，出现世间能成办事。

“善现，甚深般若波罗蜜多，不取著眼处故，出现世间能成办事；不取著耳、鼻、舌、身、意处故，出现世间能成办事。

“善现，甚深般若波罗蜜多，不取著色处故，出现世间能成办事；不取著声、香、味、触、法处故，出现世间能成办事。

“善现，甚深般若波罗蜜多，不取著眼界故，出现世间能成办事；不取著色界、眼识界及眼触、眼触为缘所生诸受故，出现世间能成办事。

“善现，甚深般若波罗蜜多，不取著耳界故，出现世间能成办事；不取著声界、耳识界及耳触、耳触为缘所生诸受故，出现世间能成办事。

“善现，甚深般若波罗蜜多，不取著鼻界故，出现世间能成办事；不取著香界、鼻识界及鼻触、鼻触为缘所生诸受故，出现世间能成办事。

“善现，甚深般若波罗蜜多，不取著舌界故，出现世间能成办事；不取著味界、舌识界及舌触、舌触为缘所生诸受故，出现世间能成办事。

“善现，甚深般若波罗蜜多，不取著身界故，出现世间能成办事；不取著触界、身识界及身触、身触为缘所生诸受故，出现世间能成办事。

“善现，甚深般若波罗蜜多，不取著意界故，出现世间能成办事；不取著法界、意识界及意触、意触为缘所生诸受故，出现世间能成办事。

“善现，甚深般若波罗蜜多，不取著地界故，出现世间能成办事；不取著水、火、风、空、识界故，出现世间能成办事。

“善现，甚深般若波罗蜜多，不取著无明故，出现世间能成办事；不取著行、识、名色、六处、触、受、爱、取、有、生、老死愁叹苦忧恼故，出现世间能成办事。

“善现，甚深般若波罗蜜多，不取著布施波罗蜜多故，出现世间能成办事；不取著净戒、安忍、精进、静虑、般若波罗蜜多故，出现世间能成办事。

“善现，甚深般若波罗蜜多，不取著内空故，出现世间能成办事；不取著外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空故，出现世间能成办事。

“善现，甚深般若波罗蜜多，不取著真如故，出现世间能成办事；不取著法界、法性、不虚妄性、不变异性、平等性、离生性、法定、法住、实际、虚空界、不思议界故，出现世间能成办事。

“善现，甚深般若波罗蜜多，不取著苦圣谛故，出现世间能成办事；不取著集、灭、道圣谛故，出现世间能成办事。

“善现，甚深般若波罗蜜多，不取著四静虑故，出现世间能成办事；不取著四无量、四无色定故，出现世间能成办事。

“善现，甚深般若波罗蜜多，不取著八解脱故，出现世间能成办事；不取著八胜处、九次第定、十遍处故，出现世间能成办事。

“善现，甚深般若波罗蜜多，不取著四念住故，出现世间能成办事；不取著四正断、四神足、五根、五力、七等觉支、八圣道支故，出现世间能成办事。

“善现，甚深般若波罗蜜多，不取著空解脱门故，出现世间能成办事；不取著无相、无愿解脱门故，出现世间能成办事。

“善现，甚深般若波罗蜜多，不取著菩萨十地故，出现世间能成办事。

“善现，甚深般若波罗蜜多，不取著五眼故，出现世间能成办事；不取著六神通故，出现世间能成办事。

“善现，甚深般若波罗蜜多，不取著佛十力故，出现世间能成办事；不取著四无所畏、四无碍解、大慈、大悲、大喜、大舍、十八佛不共法故，出现世间能成办事。

“善现，甚深般若波罗蜜多，不取著无忘失法故，出现世间能成办事；不取著恒住舍性故，出现世间能成办事。

“善现，甚深般若波罗蜜多，不取著一切智故，出现世间能成办事；不取著道相智、一切相智故，出现世间能成办事。

“善现，甚深般若波罗蜜多，不取著一切陀罗尼门故，出现世间能成办事；不取著一切三摩地门故，出现世间能成办事。

“善现，甚深般若波罗蜜多，不取著预流果故，出现世间能成办事；不取著一来、不还、阿罗汉果故，出现世间能成办事。

“善现，甚深般若波罗蜜多，不取著独觉菩提故，出现世间能成办事。

“善现，甚深般若波罗蜜多，不取著一切菩萨摩诃萨行故，出现世间能成办事。

“善现，甚深般若波罗蜜多，不取著诸佛无上正等菩提故，出现世间能成办事。”



尔时，具寿善现白佛言：“世尊，云何甚深般若波罗蜜多出现世间，不取著色，不取著受、想、行、识？

“世尊，云何甚深般若波罗蜜多出现世间，不取著眼处，不取著耳、鼻、舌、身、意处？

“世尊，云何甚深般若波罗蜜多出现世间，不取著色处，不取著声、香、味、触、法处？

“世尊，云何甚深般若波罗蜜多出现世间，不取著眼界，不取著色界、眼识界及眼触、眼触为缘所生诸受？

“世尊，云何甚深般若波罗蜜多出现世间，不取著耳界，不取著声界、耳识界及耳触、耳触为缘所生诸受？

“世尊，云何甚深般若波罗蜜多出现世间，不取著鼻界，不取著香界、鼻识界及鼻触、鼻触为缘所生诸受？

“世尊，云何甚深般若波罗蜜多出现世间，不取著舌界，不取著味界、舌识界及舌触、舌触为缘所生诸受？

“世尊，云何甚深般若波罗蜜多出现世间，不取著身界，不取著触界、身识界及身触、身触为缘所生诸受？

“世尊，云何甚深般若波罗蜜多出现世间，不取著意界，不取著法界、意识界及意触、意触为缘所生诸受？

“世尊，云何甚深般若波罗蜜多出现世间，不取著地界，不取著水、火、风、空、识界？

“世尊，云何甚深般若波罗蜜多出现世间，不取著无明，不取著行、识、名色、六处、触、受、爱、取、有、生、老死愁叹苦忧恼？

“世尊，云何甚深般若波罗蜜多出现世间，不取著布施波罗蜜多，不取著净戒、安忍、精进、静虑、般若波罗蜜多？

“世尊，云何甚深般若波罗蜜多出现世间，不取著内空，不取著外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空？

“世尊，云何甚深般若波罗蜜多出现世间，不取著真如，不取著法界、法性、不虚妄性、不变异性、平等性、离生性、法定、法住、实际、虚空界、不思议界？

“世尊，云何甚深般若波罗蜜多出现世间，不取著苦圣谛，不取著集、灭、道圣谛。

“世尊，云何甚深般若波罗蜜多出现世间，不取著四静虑，不取著四无量、四无色定？

“世尊，云何甚深般若波罗蜜多出现世间，不取著八解脱，不取著八胜处、九次第定、十遍处？

“世尊，云何甚深般若波罗蜜多出现世间，不取著四念住，不取著四正断、四神足、五根、五力、七等觉支、八圣道支？

“世尊，云何甚深般若波罗蜜多出现世间，不取著空解脱门，不取著无相、无愿解脱门？

“世尊，云何甚深般若波罗蜜多出现世间，不取著菩萨十地？

“世尊，云何甚深般若波罗蜜多出现世间，不取著五眼，不取著六神通？

“世尊，云何甚深般若波罗蜜多出现世间，不取著佛十力，不取著四无所畏、四无碍解、大慈、大悲、大喜、大舍、十八佛不共法？

“世尊，云何甚深般若波罗蜜多出现世间，不取著无忘失法，不取著恒住舍性？

“世尊，云何甚深般若波罗蜜多出现世间，不取著一切智，不取著道相智、一切相智？

“世尊，云何甚深般若波罗蜜多出现世间，不取著一切陀罗尼门，不取著一切三摩地门？

“世尊，云何甚深般若波罗蜜多出现世间，不取著预流果，不取著一来、不还、阿罗汉果？

“世尊，云何甚深般若波罗蜜多出现世间，不取著独觉菩提？

“世尊，云何甚深般若波罗蜜多出现世间，不取著一切菩萨摩诃萨行？

“世尊，云何甚深般若波罗蜜多出现世间，不取著诸佛无上正等菩提？”

佛言：“善现，于意云何？汝颇见色可取可著不？颇见受、想、行、识可取可著不？汝颇见有法能取能著不？颇见由是法有取有著不？”

善现答言：“不也，世尊。”

“善现，于意云何？汝颇见眼处可取可著不？颇见耳、鼻、舌、身、意处可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见色处可取可著不？颇见声、香、味、触、法处可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见眼界可取可著不？颇见色界、眼识界及眼触、眼触为缘所生诸受可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见耳界可取可著不？颇见声界、耳识界及耳触、耳触为缘所生诸受可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见鼻界可取可著不？颇见香界、鼻识界及鼻触、鼻触为缘所生诸受可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见舌界可取可著不？颇见味界、舌识界及舌触、舌触为缘所生诸受可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见身界可取可著不？颇见触界、身识界及身触、身触为缘所生诸受可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见意界可取可著不？颇见法界、意识界及意触、意触为缘所生诸受可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见地界可取可著不？颇见水、火、风、空、识界可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见无明可取可著不？颇见行、识、名色、六处、触、受、爱、取、有、生、老死愁叹苦忧恼可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见布施波罗蜜多可取可著不？颇见净戒、安忍、精进、静虑、般若波罗蜜多可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见内空可取可著不？颇见外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见真如可取可著不？颇见法界、法性、不虚妄性、不变异性、平等性、离生性、法定、法住、实际、虚空界、不思议界可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见苦圣谛可取可著不？颇见集、灭、道圣谛可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见四静虑可取可著不？颇见四无量、四无色定可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见八解脱可取可著不？颇见八胜处、九次第定、十遍处可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见四念住可取可著不？颇见四正断、四神足、五根、五力、七等觉支、八圣道支可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见空解脱门可取可著不？颇见无相、无愿解脱门可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见菩萨十地可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见五眼可取可著不？颇见六神通可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见佛十力可取可著不？颇见四无所畏、四无碍解、大慈、大悲、大喜、大舍、十八佛不共法可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见无忘失法可取可著不？颇见恒住舍性可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见一切智可取可著不？颇见道相智、一切相智可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见一切陀罗尼门可取可著不？颇见一切三摩地门可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见预流果可取可著不？颇见一来、不还、阿罗汉果可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见独觉菩提可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见一切菩萨摩诃萨行可取可著不？汝颇见有法能取能著不？颇见由是法有取有著不？”

“不也，世尊。”

“善现，于意云何？汝颇见诸佛无上正等菩提可取可著不？汝颇见有法能取能著不？颇见由是法有取有著不？”

“不也，世尊。”