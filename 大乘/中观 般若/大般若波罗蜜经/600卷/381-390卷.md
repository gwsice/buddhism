## 大般若波罗蜜多经卷第三百八十一

### 初分诸功德相品第六十八之三

“善现，云何名为四无所畏？善现，一切如来、应、正等觉，自称我是正等觉者。设有沙门、若婆罗门、若天魔梵、若余世间，依法立难或令忆念：‘佛于是法非正等觉。’我于彼难正见无缘。以于彼难正见无缘，得安隐住，无怖无畏，自称我处大仙尊位，于大众中正师子吼转大梵轮，一切沙门、若婆罗门、若天魔梵、若余世间，决定无能如法转者，是为第一。一切如来、应、正等觉，自称我已永尽诸漏。设有沙门、若婆罗门、若天魔梵、若余世间，依法立难或令忆念：‘佛于是漏未得永尽。’我于彼难正见无缘。以于彼难正见无缘，得安隐住无怖无畏，自称我处大仙尊位，于大众中正师子吼转大梵轮，一切沙门、若婆罗门、若天魔梵、若余世间，决定无能如法转者，是为第二。一切如来、应、正等觉，自称我为诸弟子众说能障法，染必为障。设有沙门、若婆罗门、若天魔梵、若余世间，依法立难或令忆念：‘有染此法不能为障。’我于彼难正见无缘。以于彼难正见无缘，得安隐住无怖无畏，自称我处大仙尊位，于大众中正师子吼转大梵轮，一切沙门、若婆罗门、若天魔梵、若余世间，决定无能如法转者，是为第三。一切如来、应、正等觉，自称我为诸弟子众说出离道，诸圣修习决定出离、决定通达、正尽众苦、作苦边际。设有沙门、若婆罗门、若天魔梵、若余世间，依法立难或令忆念：‘有修此道非正出离、非正通达、非正尽苦、非作苦边。’我于彼难正见无缘。以于彼难正见无缘，得安隐住无怖无畏，自称我处大仙尊位，于大众中正师子吼转大梵轮，一切沙门、若婆罗门、若天魔梵、若余世间，决定无能如法转者，是为第四。善现，是名四无所畏。

“善现，云何名为四无碍解？善现，义无碍解、法无碍解、词无碍解、辩无碍解。善现，是名四无碍解。善现，云何义无碍解？谓缘义无碍智。善现，云何法无碍解？谓缘法无碍智。善现，云何词无碍解？谓缘词无碍智。善现，云何辩无碍解？谓缘辩无碍智。

“善现，云何名为十八佛不共法？善现，一切如来、应、正等觉终无误失，是为第一佛不共法。一切如来、应、正等觉无卒暴音，是为第二佛不共法。一切如来、应、正等觉无忘失念，是为第三佛不共法。一切如来、应、正等觉无不定心，是为第四佛不共法。一切如来、应、正等觉无种种想，是为第五佛不共法。一切如来、应、正等觉无不择舍，是为第六佛不共法。一切如来、应、正等觉志欲无退，是为第七佛不共法。一切如来、应、正等觉精进无退，是为第八佛不共法。一切如来、应、正等觉忆念无退，是为第九佛不共法。一切如来、应、正等觉般若无退，是为第十佛不共法。一切如来、应、正等觉解脱无退，是第十一佛不共法。一切如来、应、正等觉解脱知见无退，是第十二佛不共法。一切如来、应、正等觉若智若见，于过去世无著无碍，是第十三佛不共法。一切如来、应、正等觉若智若见，于现在世无著无碍，是第十四佛不共法。一切如来、应、正等觉若智若见，于未来世无著无碍，是第十五佛不共法。一切如来、应、正等觉一切身业，智为前导随智而转，是第十六佛不共法。一切如来、应、正等觉一切语业，智为前导随智而转，是第十七佛不共法。一切如来、应、正等觉一切意业，智为前导，随智而转，是第十八佛不共法。善现，是名十八佛不共法。

“善现，云何如来、应、正等觉三十二大士相？善现，世尊足下有平满相，妙善安住犹如奁底；地虽高下，随足所蹈，皆悉坦然，无不等触，是为第一。世尊足下千辐轮文，辋毂众相无不圆满，是为第二。世尊手足皆悉柔软，如睹罗绵胜过一切，是为第三。世尊手足一一指间，犹如雁王咸有鞔网，金色交络，文同绮画，是为第四。世尊手足所有诸指，圆满纤长，甚可爱乐，是为第五。世尊足跟广长圆满，与趺相称，胜余有情，是为第六。世尊足趺修高充满，柔软妙好，与跟相称，是为第七。世尊双腨渐次纤圆，如[殹/土]泥邪仙鹿王腨，是为第八。世尊双臂修直[月+庸]圆，如象王鼻，平立摩膝，是为第九。世尊阴相势峰藏密，其犹龙马亦如象王，是为第十。世尊毛孔各一毛生，柔润绀青，右旋宛转，是第十一。世尊发毛端皆上靡，右旋宛转，柔润绀青，严金色身，甚可爱乐，是第十二。世尊身皮细薄润滑，尘垢水等皆所不住，是第十三。世尊身皮皆真金色，光洁晃曜如妙金台，众宝庄严，众所乐见，是第十四。世尊两足、二手掌中、颈及双肩七处充满，是第十五。世尊肩项圆满殊妙，是第十六。世尊髆腋悉皆充实，是第十七。世尊容仪圆满端直，是第十八。世尊身相修广端严，是第十九。世尊体相纵广量等，周匝圆满如诺瞿陀，是第二十。世尊颔臆并身上半，威容广大如师子王，是二十一。世尊常光面各一寻，是二十二。世尊齿相四十齐平，净密根深，白逾珂雪，是二十三。世尊四牙鲜白锋利，是二十四。世尊常得味中上味，喉脉直故，能引身中诸支节脉所有上味，风热痰病不能为杂；由彼不杂，脉离沉浮、延缩、坏损、痈曲等过，能正吞咽津液通流故，身心适悦，常得上味，是二十五。世尊舌相薄净广长，能覆面轮至耳发际，是二十六。世尊梵音词韵弘雅，随众多少无不等闻，其声洪震犹如天鼓，发言婉约如频迦音，是二十七。世尊眼睫犹若牛王，绀青齐整，不相杂乱，是二十八。世尊眼睛绀青鲜白，绀环间饰，皎洁分明，是二十九。世尊面轮其犹满月，眉相皎净如天帝弓，是第三十。世尊眉间有白毫相，右旋柔软如睹罗绵，鲜白光净逾珂雪等，是三十一。世尊顶上乌瑟腻沙，高显周圆犹如天盖，是三十二。善现，是名三十二大士相。

“善现，云何如来、应、正等觉八十随好？善现，世尊指爪狭长薄润，光洁鲜净如华赤铜，是为第一。世尊手足指圆纤长，[月+庸]直柔软，节骨不现，是为第二。世尊手足各等无差，于诸指间悉皆充密，是为第三。世尊手足圆满如意，软净光泽，色如莲华，是为第四。世尊筋脉盘结坚固，深隐不现，是为第五。世尊两踝俱隐不现，是为第六。世尊行步，直进庠审如龙象王，是为第七。世尊行步，威容齐肃如师子王，是为第八。世尊行步安平庠序，不过不减犹如牛王，是为第九。世尊行步，进止仪雅犹如鹅王，是为第十。世尊回顾必皆右旋，如龙象王举身随转，是第十一。世尊支节渐次[月+庸]圆，妙善安布，是第十二。世尊骨节，交结无隙犹若龙盘，是第十三。世尊膝轮妙善安布，坚固圆满，是第十四。世尊隐处，其文妙好，威势具足，圆满清净，是第十五。世尊身支润滑柔软，光悦鲜净，尘垢不著，是第十六。世尊身容敦肃无畏，常不怯弱，是第十七。世尊身支坚固稠密善相属者，是第十八。世尊身支安定敦重，曾不掉动圆满无坏，是第十九。世尊身相犹如仙王，周匝端严，光净离翳，是第二十。世尊身有周匝圆光，于行等时恒自照曜，是二十一。世尊腹形方正无欠，柔软不现，众相庄严，是二十二。世尊脐深，右旋圆妙，清净光泽，是二十三。世尊脐厚，不窊不凸，周匝妙好，是二十四。世尊皮肤远离疥癣，亦无黡点、疣赘等过，是二十五。世尊手掌充满柔软，足下安平，是二十六。世尊手文深长明直，润泽不断，是二十七。世尊唇色光润丹晖，如频婆果上下相称，是二十八。世尊面门，不长不短，不大不小，如量端严，是二十九。世尊舌相，软薄广长，如赤铜色，是第三十。世尊发声威震深远，如象王吼明朗清彻，是三十一。世尊音韵美妙具足，如深谷响，是三十二。世尊鼻高修而且直，其孔不现，是三十三。世尊诸齿方整鲜白，是三十四。世尊诸牙圆白光洁，渐次锋利，是三十五。世尊眼净青白分明，是三十六。世尊眼相修广，譬如青莲华叶甚可爱乐，是三十七。世尊眼睫上下齐整，稠密不白，是三十八。世尊双眉长而不白，緻而细软，是三十九。世尊双眉绮靡顺次，绀琉璃色，是第四十。世尊双眉高显光润，形如初月，是四十一。世尊耳厚广大修长，轮埵成就，是四十二。世尊两耳绮丽齐平，离众过失，是四十三。世尊容仪，能令见者无损无减，皆生爱敬，是四十四。世尊额广，圆满平正，形相殊妙，是四十五。世尊身分上半圆满，如师子王威严无对，是四十六。世尊首发修长绀青，稠密不白，是四十七。世尊首发香洁细软，润泽旋转，是四十八。世尊首发齐整无乱，亦不交杂，是四十九。世尊首发坚固不断，永无褫落，是第五十。世尊首发光滑殊妙，尘垢不著，是五十一。世尊身分，坚固充实逾那罗延，是五十二。世尊身体长大端直，是五十三。世尊诸窍清净圆好，是五十四。世尊身支，势力殊胜无与等者，是五十五。世尊身相，众所乐观，常无厌足，是五十六。世尊面轮修广得所，皎洁光净如秋满月，是五十七。世尊颜貌，舒泰光显，含笑先言，唯向不背，是五十八。世尊面貌，光泽熙怡，远离颦蹙、青赤等过，是五十九。世尊身皮清净无垢，常无臭秽，是第六十。世尊所有诸毛孔中，常出如意微妙之香，是六十一。世尊面门，常出最上殊胜之香，是六十二。世尊首相周圆妙好，如末达那，亦犹天盖，是六十三。世尊身毛绀青光净，如孔雀项红晖绮饰，色类赤铜，是六十四。世尊法音，随众大小不增不减，应理无差，是六十五。世尊顶相无能见者，是六十六。世尊手足指网分明，庄严妙好如赤铜色，是六十七。世尊行时，其足去地如四指量，而现印文，是六十八。世尊自持，不待他卫，身无倾动亦不逶迤，是六十九。世尊威德远震一切，恶心见喜，恐怖见安，是第七十。世尊音声不高不下，随众生意和悦与言，是七十一。世尊能随诸有情类言音意乐而为说法，是七十二。世尊一音演说正法，随有情类各令得解，是七十三。世尊说法，咸依次第，必有因缘，言无不善，是七十四。世尊等观诸有情类，赞善毁恶而无爱憎，是七十五。世尊所为先观后作，轨范具足，令识善净，是七十六。世尊相好，一切有情无能观尽，是七十七。世尊顶骨坚实圆满，是七十八。世尊颜容，常少不老，好巡旧处，是七十九。世尊手足及胸臆前，俱有吉祥喜旋德相，文同绮画，色类朱丹，是第八十。善现，是名八十随好。

“善现，如来、应、正等觉成就如是诸相好故，身光任运能照三千大千世界无不遍满。若作意时，即能普照无量无边无数世界；然为怜愍诸有情故，摄光常照面各一寻。若纵身光，即日月等所有光明皆常不现，诸有情类便不能知昼夜、半月、月时、岁数，所作事业有不得成。佛声任运能遍三千大千世界，若作意时，即能遍满无量无边无数世界；然为利乐诸有情故，声随众量不减不增。善现，如是功德胜利，我先菩萨位修行般若波罗蜜多时已能成办，故今相好圆满庄严，一切有情见者欢喜，皆获殊胜利益安乐。如是，善现，菩萨摩诃萨行深般若波罗蜜多时，能以财、法二种布施摄诸有情，是为甚奇希有之法。

“善现，云何菩萨摩诃萨能以爱语摄诸有情？善现，菩萨摩诃萨行深般若波罗蜜多时，以柔软音为有情类，先说布施波罗蜜多方便摄受，次说净戒波罗蜜多方便摄受，次说安忍波罗蜜多方便摄受，次说精进波罗蜜多方便摄受，次说静虑波罗蜜多方便摄受，后说般若波罗蜜多方便摄受。善现，菩萨摩诃萨行深般若波罗蜜多时，以柔软音多说此六波罗蜜多摄有情类。何以故？由此六种波罗蜜多普能摄受诸善法故。

“善现，云何菩萨摩诃萨能以利行摄诸有情？善现，菩萨摩诃萨行深般若波罗蜜多时，于长夜中种种方便，劝诸有情精勤修习布施、净戒、安忍、精进、静虑、般若波罗蜜多，及余种种殊胜善法常无懈废。

“善现，云何菩萨摩诃萨能以同事摄诸有情？善现，菩萨摩诃萨行深般若波罗蜜多时，以胜神通及大愿力，现处地狱、傍生、鬼界、人、天等中，同彼事业方便摄受，令获殊胜利益安乐。

“善现，菩萨摩诃萨能以如是布施、爱语、利行、同事摄诸有情，是为甚奇希有之法。

“复次，善现，我以佛眼遍观十方无量殑伽沙等世界，诸菩萨摩诃萨行深般若波罗蜜多，教授教诫诸余菩萨作是言：‘善男子，汝应善学引发诸字陀罗尼门，谓应善学一字、二字、三字、四字、五字、六字、七字、八字、九字、十字，如是乃至二十、三十、四十、五十、六十、七十、八十、九十、若百、若千乃至无数，引发自在。又应善学一切语言皆入一字，或入二字、或入三字、或入四字、或入五字、或入六字、或入七字、或入八字、或入九字、或入十字，如是乃至或入二十、三十、四十、五十、六十、七十、八十、九十、百、千乃至无数，引发自在。又应善学于一字中摄一切字，一切字中摄于一字，引发自在。又应善学一字能摄四十二字，四十二字能摄一字。’善现，是菩萨摩诃萨应如是善学四十二字入于一字，一字亦入四十二字，如是学已，于诸字中引发善巧；于引发字得善巧已，复于无字引发善巧。如诸如来、应、正等觉，于法善巧，于字善巧；以于诸法、诸字善巧，于无字中亦得善巧；由善巧故，能为有情说有字法、说无字法，为无字法说有字法。所以者何？善现，离字、无字，无异佛法；过一切字，名真佛法。何以故？善现，以一切法、一切有情皆毕竟空、无际空故。”

尔时，具寿善现白佛言：“世尊，若一切法、一切有情皆毕竟空、无际空故超诸字者，则一切法、一切有情自性毕竟皆不可得，云何菩萨摩诃萨修行般若波罗蜜多，修行静虑、精进、安忍、净戒、布施波罗蜜多？云何菩萨摩诃萨修行四静虑，修行四无量、四无色定？云何菩萨摩诃萨修行四念住，修行四正断、四神足、五根、五力、七等觉支、八圣道支？云何菩萨摩诃萨修行空解脱门，修行无相、无愿解脱门？云何菩萨摩诃萨安住内空，安住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空？云何菩萨摩诃萨安住真如，安住法界、法性、不虚妄性、不变异性、平等性、离生性、法定、法住、实际、虚空界、不思议界？云何菩萨摩诃萨安住苦圣谛，安住集、灭、道圣谛？云何菩萨摩诃萨修行八解脱，修行八胜处、九次第定、十遍处？云何菩萨摩诃萨修行一切陀罗尼门，修行一切三摩地门？云何菩萨摩诃萨修行极喜地，修行离垢地、发光地、焰慧地、极难胜地、现前地、远行地、不动地、善慧地、法云地？云何菩萨摩诃萨修行五眼，修行六神通？云何菩萨摩诃萨修行佛十力，修行四无所畏、四无碍解、十八佛不共法？云何菩萨摩诃萨修行大慈，修行大悲、大喜、大舍？云何菩萨摩诃萨修行无忘失法，修行恒住舍性？云何菩萨摩诃萨修行一切智，修行道相智、一切相智？云何菩萨摩诃萨修行三十二大士相，修行八十随好？云何菩萨摩诃萨住异熟生六神通已，为诸有情宣说正法？

“世尊，一切有情皆不可得，有情施设亦不可得。一切有情不可得故，色不可得，受、想、行、识亦不可得；一切有情不可得故，眼处不可得，耳、鼻、舌、身、意处亦不可得；一切有情不可得故，色处不可得，声、香、味、触、法处亦不可得；一切有情不可得故，眼界不可得，耳、鼻、舌、身、意界亦不可得；一切有情不可得故，色界不可得，声、香、味、触、法界亦不可得；一切有情不可得故，眼识界不可得，耳、鼻、舌、身、意识界亦不可得；一切有情不可得故，眼触不可得，耳、鼻、舌、身、意触亦不可得；一切有情不可得故，眼触为缘所生诸受不可得，耳、鼻、舌、身、意触为缘所生诸受亦不可得；一切有情不可得故，地界不可得，水、火、风、空、识界亦不可得；一切有情不可得故，因缘不可得，等无间缘、所缘缘、增上缘亦不可得；一切有情不可得故，一切从缘所生之法皆不可得；一切有情不可得故，无明不可得，行、识、名色、六处、触、受、爱、取、有、生、老死愁叹苦忧恼亦不可得；一切有情不可得故，布施波罗蜜多不可得，净戒、安忍、精进、静虑、般若波罗蜜多亦不可得；一切有情不可得故，四静虑不可得，四无量、四无色定亦不可得；一切有情不可得故，四念住不可得，四正断、四神足、五根、五力、七等觉支、八圣道支亦不可得；一切有情不可得故，空解脱门不可得，无相、无愿解脱门亦不可得；一切有情不可得故，内空不可得，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦不可得；一切有情不可得故，真如不可得，法界、法性、不虚妄性、不变异性、平等性、离生性、法定、法住、实际、虚空界、不思议界亦不可得；一切有情不可得故，苦圣谛不可得，集、灭、道圣谛亦不可得；一切有情不可得故，八解脱不可得，八胜处、九次第定、十遍处亦不可得；一切有情不可得故，一切陀罗尼门不可得、一切三摩地门亦不可得；一切有情不可得故，极喜地不可得，离垢地、发光地、焰慧地、极难胜地、现前地、远行地、不动地、善慧地、法云地亦不可得；一切有情不可得故，五眼不可得，六神通亦不可得；一切有情不可得故，佛十力不可得，四无所畏、四无碍解、十八佛不共法亦不可得；一切有情不可得故，大慈不可得，大悲、大喜、大舍亦不可得；一切有情不可得故，无忘失法不可得，恒住舍性亦不可得；一切有情不可得故，一切智不可得，道相智、一切相智亦不可得；一切有情不可得故，预流果不可得，一来、不还、阿罗汉果、独觉菩提亦不可得；一切有情不可得故，一切菩萨摩诃萨行不可得，诸佛无上正等菩提亦不可得；一切有情不可得故，三十二大士相不可得，八十随好亦不可得。

“世尊，不可得中无有情，无有情施设；无色，无色施设；无受、想、行、识，无受、想、行、识施设；无眼处，无眼处施设；无耳、鼻、舌、身、意处，无耳、鼻、舌、身、意处施设；无色处，无色处施设；无声、香、味、触、法处，无声、香、味、触、法处施设；无眼界，无眼界施设；无耳、鼻、舌、身、意界，无耳、鼻、舌、身、意界施设；无色界，无色界施设；无声、香、味、触、法界，无声、香、味、触、法界施设；无眼识界，无眼识界施设；无耳、鼻、舌、身、意识界，无耳、鼻、舌、身、意识界施设；无眼触，无眼触施设；无耳、鼻、舌、身、意触，无耳、鼻、舌、身、意触施设；无眼触为缘所生诸受，无眼触为缘所生诸受施设；无耳、鼻、舌、身、意触为缘所生诸受，无耳、鼻、舌、身、意触为缘所生诸受施设；无地界，无地界施设；无水、火、风、空、识界，无水、火、风、空、识界施设；无因缘，无因缘施设；无等无间缘、所缘缘、增上缘，无等无间缘、所缘缘、增上缘施设；无从诸缘所生诸法，无从诸缘所生诸法施设；无无明，无无明施设；无行、识、名色、六处、触、受、爱、取、有、生、老死愁叹苦忧恼，无行乃至老死愁叹苦忧恼施设；无布施波罗蜜多，无布施波罗蜜多施设；无净戒、安忍、精进、静虑、般若波罗蜜多，无净戒乃至般若波罗蜜多施设；无四静虑，无四静虑施设；无四无量、四无色定，无四无量、四无色定施设；无四念住，无四念住施设；无四正断、四神足、五根、五力、七等觉支、八圣道支，无四正断乃至八圣道支施设；无空解脱门，无空解脱门施设；无无相、无愿解脱门，无无相、无愿解脱门施设；无内空，无内空施设；无外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，无外空乃至无性自性空施设；无真如，无真如施设；无法界、法性、不虚妄性、不变异性、平等性、离生性、法定、法住、实际、虚空界、不思议界，无法界乃至不思议界施设；无苦圣谛，无苦圣谛施设；无集、灭、道圣谛，无集、灭、道圣谛施设；无八解脱，无八解脱施设；无八胜处、九次第定、十遍处，无八胜处、九次第定、十遍处施设；无陀罗尼门，无陀罗尼门施设；无三摩地门，无三摩地门施设；无极喜地，无极喜地施设；无离垢地、发光地、焰慧地、极难胜地、现前地、远行地、不动地、善慧地、法云地，无离垢地乃至法云地施设；无五眼，无五眼施设；无六神通，无六神通施设；无佛十力，无佛十力施设、无四无所畏、四无碍解、十八佛不共法，无四无所畏、四无碍解、十八佛不共法施设；无大慈，无大慈施设、无大悲、大喜、大舍，无大悲、大喜、大舍施设；无无忘失法，无无忘失法施设；无恒住舍性，无恒住舍性施设；无一切智，无一切智施设；无道相智、一切相智，无道相智、一切相智施设；无预流果，无预流果施设；无一来、不还、阿罗汉果、独觉菩提，无一来果乃至独觉菩提施设；无一切菩萨摩诃萨行，无一切菩萨摩诃萨行施设；无诸佛无上正等菩提，无诸佛无上正等菩提施设；无三十二大士相，无三十二大士相施设；无八十随好，无八十随好施设。

“世尊，一切有情法及施设，既不可得、都无所有，云何菩萨摩诃萨行深般若波罗蜜多时，为诸有情宣说诸法？世尊，勿谓菩萨摩诃萨自安住不正法，为诸有情说不正法，劝诸有情住不正法，以颠倒法安立有情。何以故？世尊，菩萨摩诃萨行深般若波罗蜜多时，尚不得菩提，况有菩提分法而可得者？尚不得菩萨摩诃萨，况有菩萨摩诃萨法而可得者？”

佛告善现：“如是，如是，如汝所说，一切有情皆不可得，一切有情施设亦不可得；一切法皆不可得，一切法施设亦不可得。由不可得、都无所有，无所有故，当知内空，当知外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；当知真如空，当知法界、法性、不虚妄性、不变异性、平等性、离生性、法定、法住、实际、虚空界、不思议界空；当知苦圣谛空，当知集、灭、道圣谛空；当知色空，当知受、想、行、识空；当知眼处空，当知耳、鼻、舌、身、意处空；当知色处空，当知声、香、味、触、法处空；当知眼界空，当知耳、鼻、舌、身、意界空；当知色界空，当知声、香、味、触、法界空；当知眼识界空，当知耳、鼻、舌、身、意识界空；当知眼触空，当知耳、鼻、舌、身、意触空；当知眼触为缘所生诸受空，当知耳、鼻、舌、身、意触为缘所生诸受空；当知地界空，当知水、火、风、空、识界空；当知因缘空，当知等无间缘、所缘缘、增上缘空；当知从缘所生诸法空；当知无明空，当知行、识、名色、六处、触、受、爱、取、有、生、老死愁叹苦忧恼空；当知我空，当知有情、命者、生者、养者、士夫、补特伽罗、意生、儒童、作者、使作者、起者、使起者、受者、使受者、知者、见者空；当知布施波罗蜜多空，当知净戒、安忍、精进、静虑、般若波罗蜜多空；当知四静虑空，当知四无量、四无色定空；当知四念住空，当知四正断、四神足、五根、五力、七等觉支、八圣道支空；当知空解脱门空，当知无相、无愿解脱门空；当知八解脱空，当知八胜处、九次第定、十遍处空；当知一切陀罗尼门空，当知一切三摩地门空；当知极喜地空，当知离垢地、发光地、焰慧地、极难胜地、现前地、远行地、不动地、善慧地、法云地空；当知五眼空，当知六神通空；当知佛十力空，当知四无所畏、四无碍解、十八佛不共法空；当知大慈空，当知大悲、大喜、大舍空；当知无忘失法空，当知恒住舍性空；当知一切智空，当知道相智、一切相智空；当知预流果空，当知一来、不还、阿罗汉果、独觉菩提空；当知菩萨摩诃萨正性离生空；当知一切菩萨摩诃萨行空；当知诸佛无上正等菩提空；当知一切佛土空，当知成熟有情空；当知三十二大士相空，当知八十随好空。

“善现，菩萨摩诃萨行深般若波罗蜜多时，见一切法皆悉空已，为诸有情宣说诸法令离颠倒。虽为有情宣说诸法，而于有情都无所得，于一切法亦无所得，于诸空相不增不减、无取无舍，由是因缘，虽说诸法而无所说。善现，是菩萨摩诃萨于一切法如是观时，于一切法得无障智；由此智故，不坏诸法无二分别，为诸有情如实宣说，令离妄想颠倒执著，随其所应趣三乘果。

## 大般若波罗蜜多经卷第三百八十二

### 初分诸功德相品第六十八之四

“复次，善现，如有如来、应、正等觉化作一佛，是佛复能化作无量百千俱胝那庾多众时，彼化佛教所化众，或令修行布施波罗蜜多，或令修行净戒波罗蜜多，或令修行安忍波罗蜜多，或令修行精进波罗蜜多，或令修行静虑波罗蜜多，或令修行般若波罗蜜多；或令修行四静虑，或令修行四无量、四无色定；或令修行四念住，或令修行四正断、四神足、五根、五力、七等觉支、八圣道支；或令修行空解脱门，或令修行无相、无愿解脱门；或令安住内空，或令安住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；或令安住真如，或令安住法界、法性、不虚妄性、不变异性、平等性、离生性、法定、法住、实际、虚空界、不思议界；或令安住苦圣谛，或令安住集、灭、道圣谛；或令修行八解脱，或令修行八胜处、九次第定、十遍处；或令修行一切陀罗尼门，或令修行一切三摩地门；或令修行极喜地，或令修行离垢地、发光地、焰慧地、极难胜地、现前地、远行地、不动地、善慧地、法云地；或令修行五眼，或令修行六神通；或令修行佛十力，或令修行四无所畏、四无碍解、十八佛不共法；或令修行大慈，或令修行大悲、大喜、大舍；或令修行无忘失法，或令修行恒住舍性；或令修行一切智，或令修行道相智、一切相智；或令修行三十二大士相，或令修行八十随好；或令证得预流果，或令证得一来、不还、阿罗汉果、独觉菩提；或令证得菩萨胜位，或令证得诸佛无上正等菩提。

“善现，于汝意云何？是时化佛及所化众，颇于诸法有所分别、有破坏不？”

善现答言：“不也，世尊。不也，善逝。诸所变化无分别故。”

佛言：“善现，由此因缘，当知菩萨摩诃萨亦复如是，行深般若波罗蜜多，为诸有情如应说法，虽不分别破坏法相，而能如实安立有情，令其安住所应住地；虽于有情及一切法都无所得，而令有情解脱妄想颠倒执著，无缚无脱为方便故。所以者何？

“善现，色本性无缚无脱，受、想、行、识本性亦无缚无脱。色本性无缚无脱则非色，受、想、行、识本性亦无缚无脱则非受、想、行、识。何以故？色乃至识毕竟净故。

“善现，眼处本性无缚无脱，耳、鼻、舌、身、意处本性亦无缚无脱。眼处本性无缚无脱则非眼处，耳、鼻、舌、身、意处本性亦无缚无脱则非耳、鼻、舌、身、意处。何以故？眼处乃至意处毕竟净故。

“善现，色处本性无缚无脱，声、香、味、触、法处本性亦无缚无脱。色处本性无缚无脱则非色处，声、香、味、触、法处本性亦无缚无脱则非声、香、味、触、法处。何以故？色处乃至法处毕竟净故。

“善现，眼界本性无缚无脱，耳、鼻、舌、身、意界本性亦无缚无脱。眼界本性无缚无脱则非眼界，耳、鼻、舌、身、意界本性亦无缚无脱则非耳、鼻、舌、身、意界。何以故？眼界乃至意界毕竟净故。

“善现，色界本性无缚无脱，声、香、味、触、法界本性亦无缚无脱。色界本性无缚无脱则非色界，声、香、味、触、法界本性亦无缚无脱则非声、香、味、触、法界。何以故？色界乃至法界毕竟净故。

“善现，眼识界本性无缚无脱，耳、鼻、舌、身、意识界本性亦无缚无脱。眼识界本性无缚无脱则非眼识界，耳、鼻、舌、身、意识界本性亦无缚无脱则非耳、鼻、舌、身、意识界。何以故？眼识界乃至意识界毕竟净故。

“善现，眼触本性无缚无脱，耳、鼻、舌、身、意触本性亦无缚无脱。眼触本性无缚无脱则非眼触，耳、鼻、舌、身、意触本性亦无缚无脱则非耳、鼻、舌、身、意触。何以故？眼触乃至意触毕竟净故。

“善现，眼触为缘所生诸受本性无缚无脱，耳、鼻、舌、身、意触为缘所生诸受本性亦无缚无脱。眼触为缘所生诸受本性无缚无脱则非眼触为缘所生诸受，耳、鼻、舌、身、意触为缘所生诸受本性亦无缚无脱则非耳、鼻、舌、身、意触为缘所生诸受。何以故？眼触为缘所生诸受乃至意触为缘所生诸受毕竟净故。

“善现，地界本性无缚无脱，水、火、风、空、识界本性亦无缚无脱。地界本性无缚无脱则非地界，水、火、风、空、识界本性亦无缚无脱则非水、火、风、空、识界。何以故？地、水、火、风、空、识界毕竟净故。

“善现，因缘本性无缚无脱，等无间缘、所缘缘、增上缘本性亦无缚无脱。因缘本性无缚无脱则非因缘，等无间缘、所缘缘、增上缘本性亦无缚无脱则非等无间缘、所缘缘、增上缘。何以故？因缘乃至增上缘毕竟净故。

“善现，从诸缘所生法本性无缚无脱，从诸缘所生法本性无缚无脱则非从诸缘所生法。何以故？从诸缘所生法毕竟净故。

“善现，无明本性无缚无脱，行、识、名色、六处、触、受、爱、取、有、生、老死愁叹苦忧恼本性亦无缚无脱。无明本性无缚无脱则非无明，行乃至老死愁叹苦忧恼本性亦无缚无脱则非行乃至老死愁叹苦忧恼。何以故？无明乃至老死愁叹苦忧恼毕竟净故。

“善现，布施波罗蜜多本性无缚无脱，净戒、安忍、精进、静虑、般若波罗蜜多本性亦无缚无脱。布施波罗蜜多本性无缚无脱则非布施波罗蜜多，净戒、安忍、精进、静虑、般若波罗蜜多本性亦无缚无脱则非净戒、安忍、精进、静虑、般若波罗蜜多。何以故？布施乃至般若波罗蜜多毕竟净故。

“善现，四静虑本性无缚无脱，四无量、四无色定本性亦无缚无脱。四静虑本性无缚无脱则非四静虑，四无量、四无色定本性亦无缚无脱则非四无量、四无色定。何以故？四静虑、四无量、四无色定毕竟净故。

“善现，四念住本性无缚无脱，四正断、四神足、五根、五力、七等觉支、八圣道支本性亦无缚无脱。四念住本性无缚无脱则非四念住，四正断乃至八圣道支本性亦无缚无脱则非四正断乃至八圣道支。何以故？四念住乃至八圣道支毕竟净故。

“善现，空解脱门本性无缚无脱，无相、无愿解脱门本性亦无缚无脱。空解脱门本性无缚无脱则非空解脱门，无相、无愿解脱门本性亦无缚无脱则非无相、无愿解脱门。何以故？空、无相、无愿解脱门毕竟净故。

“善现，内空本性无缚无脱，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空本性无缚无脱。内空本性无缚无脱则非内空，外空乃至无性自性空本性亦无缚无脱则非外空乃至无性自性空。何以故？内空乃至无性自性空毕竟净故。

“善现，苦圣谛本性无缚无脱，集、灭、道圣谛本性亦无缚无脱。苦圣谛本性无缚无脱则非苦圣谛，集、灭、道圣谛本性亦无缚无脱则非集、灭、道圣谛。何以故？苦、集、灭、道圣谛毕竟净故。

“善现，八解脱本性无缚无脱，八胜处、九次第定、十遍处本性亦无缚无脱。八解脱本性无缚无脱则非八解脱，八胜处、九次第定、十遍处本性亦无缚无脱则非八胜处、九次第定、十遍处。何以故？八解脱乃至十遍处毕竟净故。

“善现，一切陀罗尼门本性无缚无脱，一切三摩地门本性亦无缚无脱。一切陀罗尼门本性无缚无脱则非一切陀罗尼门，一切三摩地门本性亦无缚无脱则非一切三摩地门。何以故？一切陀罗尼门、一切三摩地门毕竟净故。

“善现，极喜地本性无缚无脱，离垢地、发光地、焰慧地、极难胜地、现前地、远行地、不动地、善慧地、法云地本性亦无缚无脱。极喜地本性无缚无脱则非极喜地，离垢地乃至法云地本性亦无缚无脱则非离垢地乃至法云地。何以故？极喜地乃至法云地毕竟净故。

“善现，五眼本性无缚无脱，六神通本性亦无缚无脱。五眼本性无缚无脱则非五眼，六神通本性亦无缚无脱则非六神通。何以故？五眼、六神通毕竟净故。

“善现，佛十力本性无缚无脱，四无所畏、四无碍解、十八佛不共法本性亦无缚无脱。佛十力本性无缚无脱则非佛十力，四无所畏乃至十八佛不共法本性亦无缚无脱则非四无所畏乃至十八佛不共法。何以故？佛十力乃至十八佛不共法毕竟净故。

“善现，大慈本性无缚无脱，大悲、大喜、大舍本性亦无缚无脱。大慈本性无缚无脱则非大慈，大悲、大喜、大舍本性亦无缚无脱则非大悲、大喜、大舍。何以故？大慈乃至大舍毕竟净故。

“善现，无忘失法本性无缚无脱，恒住舍性本性亦无缚无脱。无忘失法本性无缚无脱则非无忘失法，恒住舍性本性亦无缚无脱则非恒住舍性。何以故？无忘失法、恒住舍性毕竟净故。

“善现，一切智本性无缚无脱，道相智、一切相智本性亦无缚无脱。一切智本性无缚无脱则非一切智，道相智、一切相智本性亦无缚无脱则非道相智、一切相智。何以故？一切智、道相智、一切相智毕竟净故。

“善现，三十二大士相本性无缚无脱，八十随好本性亦无缚无脱。三十二大士相本性无缚无脱则非三十二大士相，八十随好本性亦无缚无脱则非八十随好。何以故？三十二大士相、八十随好毕竟净故。

“善现，预流果本性无缚无脱，一来、不还、阿罗汉果、独觉菩提本性亦无缚无脱。预流果本性无缚无脱则非预流果，一来、不还、阿罗汉果、独觉菩提本性亦无缚无脱则非一来、不还、阿罗汉果、独觉菩提。何以故？预流果乃至独觉菩提毕竟净故。

“善现，一切菩萨摩诃萨行本性无缚无脱，诸佛无上正等菩提本性亦无缚无脱。一切菩萨摩诃萨行本性无缚无脱则非一切菩萨摩诃萨行，诸佛无上正等菩提本性亦无缚无脱则非诸佛无上正等菩提。何以故？一切菩萨摩诃萨行、诸佛无上正等菩提毕竟净故。

“善现，世间法本性无缚无脱，出世间法本性亦无缚无脱。世间法本性无缚无脱则非世间法，出世间法本性亦无缚无脱则非出世间法。何以故？世间、出世间法毕竟净故。

“善现，有漏法本性无缚无脱，无漏法本性亦无缚无脱。有漏法本性无缚无脱则非有漏法，无漏法本性亦无缚无脱则非无漏法。何以故？有漏、无漏法毕竟净故。

“善现，有为法本性无缚无脱，无为法本性亦无缚无脱。有为法本性无缚无脱则非有为法，无为法本性亦无缚无脱则非无为法。何以故？有为法、无为法毕竟净故。

“如是，善现，菩萨摩诃萨行深般若波罗蜜多时，虽为有情宣说诸法，而于有情及诸法性都无所得。何以故？以诸有情及一切法不可得故。

“复次，善现，菩萨摩诃萨行深般若波罗蜜多时，以无所住为方便故，住一切法无所得中，谓以无所住为方便故，住色空，以无所住为方便故，住受、想、行、识空；以无所住为方便故，住眼处空，以无所住为方便故，住耳、鼻、舌、身、意处空；以无所住为方便故，住色处空，以无所住为方便故，住声、香、味、触、法处空；以无所住为方便故，住眼界空，以无所住为方便故，住耳、鼻、舌、身、意界空；以无所住为方便故，住色界空，以无所住为方便故，住声、香、味、触、法界空；以无所住为方便故，住眼识界空，以无所住为方便故，住耳、鼻、舌、身、意识界空；以无所住为方便故，住眼触空，以无所住为方便故，住耳、鼻、舌、身、意触空；以无所住为方便故，住眼触为缘所生诸受空，以无所住为方便故，住耳、鼻、舌、身、意触为缘所生诸受空；以无所住为方便故，住地界空，以无所住为方便故，住水、火、风、空、识界空；以无所住为方便故，住因缘空，以无所住为方便故，住等无间缘、所缘缘、增上缘空；以无所住为方便故，住从诸缘所生法空；以无所住为方便故，住无明空，以无所住为方便故，住行、识、名色、六处、触、受、爱、取、有、生、老死愁叹苦忧恼空；以无所住为方便故，住布施波罗蜜多空，以无所住为方便故，住净戒、安忍、精进、静虑、般若波罗蜜多空；以无所住为方便故，住四静虑空，以无所住为方便故，住四无量、四无色定空；以无所住为方便故，住四念住空，以无所住为方便故，住四正断、四神足、五根、五力、七等觉支、八圣道支空；以无所住为方便故，住空解脱门空，以无所住为方便故，住无相、无愿解脱门空；以无所住为方便故，住内空空，以无所住为方便故，住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空空；以无所住为方便故，住苦圣谛空，以无所住为方便故，住集、灭、道圣谛空；以无所住为方便故，住八解脱空，以无所住为方便故，住八胜处、九次第定、十遍处空；以无所住为方便故，住一切陀罗尼门空，以无所住为方便故，住一切三摩地门空；以无所住为方便故，住极喜地空，以无所住为方便故，住离垢地、发光地、焰慧地、极难胜地、现前地、远行地、不动地、善慧地、法云地空；以无所住为方便故，住五眼空，以无所住为方便故，住六神通空；以无所住为方便故，住佛十力空，以无所住为方便故，住四无所畏、四无碍解、十八佛不共法空；以无所住为方便故，住大慈空，以无所住为方便故，住大悲、大喜、大舍空；以无所住为方便故，住无忘失法空，以无所住为方便故，住恒住舍性空；以无所住为方便故，住一切智空，以无所住为方便故，住道相智、一切相智空；以无所住为方便故，住三十二大士相空，以无所住为方便故，住八十随好空；以无所住为方便故，住预流果空，以无所住为方便故，住一来、不还、阿罗汉果、独觉菩提空；以无所住为方便故，住一切菩萨摩诃萨行空，以无所住为方便故，住诸佛无上正等菩提空；以无所住为方便故，住世间法空，以无所住为方便故，住出世间法空；以无所住为方便故，住有漏法空，以无所住为方便故，住无漏法空；以无所住为方便故，住有为法空，以无所住为方便故，住无为法空，以无所住为方便故。

“善现，色无所住，受、想、行、识亦无所住；色空无所住，受、想、行、识空亦无所住。何以故？善现，色无自性不可得，受、想、行、识亦无自性不可得，色空无自性不可得，受、想、行、识空亦无自性不可得，非无自性不可得法有所住故。

“善现，眼处无所住，耳、鼻、舌、身、意处亦无所住；眼处空无所住，耳、鼻、舌、身、意处空亦无所住。何以故？善现，眼处无自性不可得，耳、鼻、舌、身、意处亦无自性不可得，眼处空无自性不可得，耳、鼻、舌、身、意处空亦无自性不可得，非无自性不可得法有所住故。

“善现，色处无所住，声、香、味、触、法处亦无所住；色处空无所住，声、香、味、触、法处空亦无所住。何以故？善现，色处无自性不可得，声、香、味、触、法处亦无自性不可得，色处空无自性不可得，声、香、味、触、法处空亦无自性不可得，非无自性不可得法有所住故。

“善现，眼界无所住，耳、鼻、舌、身、意界亦无所住；眼界空无所住，耳、鼻、舌、身、意界空亦无所住。何以故？善现，眼界无自性不可得，耳、鼻、舌、身、意界亦无自性不可得，眼界空无自性不可得，耳、鼻、舌、身、意界空亦无自性不可得，非无自性不可得法有所住故。

“善现，色界无所住，声、香、味、触、法界亦无所住；色界空无所住，声、香、味、触、法界空亦无所住。何以故？善现，色界无自性不可得，声、香、味、触、法界亦无自性不可得，色界空无自性不可得，声、香、味、触、法界空亦无自性不可得，非无自性不可得法有所住故。

“善现，眼识界无所住，耳、鼻、舌、身、意识界亦无所住；眼识界空无所住，耳、鼻、舌、身、意识界空亦无所住。何以故？善现，眼识界无自性不可得，耳、鼻、舌、身、意识界亦无自性不可得，眼识界空无自性不可得，耳、鼻、舌、身、意识界空亦无自性不可得，非无自性不可得法有所住故。

“善现，眼触无所住，耳、鼻、舌、身、意触亦无所住；眼触空无所住，耳、鼻、舌、身、意触空亦无所住。何以故？善现，眼触无自性不可得，耳、鼻、舌、身、意触亦无自性不可得，眼触空无自性不可得，耳、鼻、舌、身、意触空亦无自性不可得，非无自性不可得法有所住故。

“善现，眼触为缘所生诸受无所住，耳、鼻、舌、身、意触为缘所生诸受亦无所住；眼触为缘所生诸受空无所住，耳、鼻、舌、身、意触为缘所生诸受空亦无所住。何以故？善现，眼触为缘所生诸受无自性不可得，耳、鼻、舌、身、意触为缘所生诸受亦无自性不可得，眼触为缘所生诸受空无自性不可得，耳、鼻、舌、身、意触为缘所生诸受空亦无自性不可得，非无自性不可得法有所住故。

“善现，地界无所住，水、火、风、空、识界亦无所住；地界空无所住，水、火、风、空、识界空亦无所住。何以故？善现，地界无自性不可得，水、火、风、空、识界亦无自性不可得，地界空无自性不可得，水、火、风、空、识界空亦无自性不可得，非无自性不可得法有所住故。

“善现，因缘无所住，等无间缘、所缘缘、增上缘亦无所住；因缘空无所住，等无间缘、所缘缘、增上缘空亦无所住。何以故？善现，因缘无自性不可得，等无间缘、所缘缘、增上缘亦无自性不可得，因缘空无自性不可得，等无间缘、所缘缘、增上缘空亦无自性不可得，非无自性不可得法有所住故。

“善现，从诸缘所生法无所住，从诸缘所生法空亦无所住。何以故？善现，从诸缘所生法无自性不可得，从诸缘所生法空亦无自性不可得，非无自性不可得法有所住故。

“善现，无明无所住，行、识、名色、六处、触、受、爱、取、有、生、老死愁叹苦忧恼亦无所住；无明空无所住，行乃至老死愁叹苦忧恼空亦无所住。何以故？善现，无明无自性不可得，行乃至老死愁叹苦忧恼亦无自性不可得，无明空无自性不可得，行乃至老死愁叹苦忧恼空亦无自性不可得，非无自性不可得法有所住故。

“善现，布施波罗蜜多无所住，净戒、安忍、精进、静虑、般若波罗蜜多亦无所住；布施波罗蜜多空无所住，净戒、安忍、精进、静虑、般若波罗蜜多空亦无所住。何以故？善现，布施波罗蜜多无自性不可得，净戒、安忍、精进、静虑、般若波罗蜜多亦无自性不可得，布施波罗蜜多空无自性不可得，净戒、安忍、精进、静虑、般若波罗蜜多空亦无自性不可得，非无自性不可得法有所住故。

“善现，四静虑无所住，四无量、四无色定亦无所住；四静虑空无所住，四无量、四无色定空亦无所住。何以故？善现，四静虑无自性不可得，四无量、四无色定亦无自性不可得，四静虑空无自性不可得，四无量、四无色定空亦无自性不可得，非无自性不可得法有所住故。

“善现，四念住无所住，四正断、四神足、五根、五力、七等觉支、八圣道支亦无所住；四念住空无所住，四正断乃至八圣道支空亦无所住。何以故？善现，四念住无自性不可得，四正断乃至八圣道支亦无自性不可得，四念住空无自性不可得，四正断乃至八圣道支空亦无自性不可得，非无自性不可得法有所住故。

“善现，空解脱门无所住，无相、无愿解脱门亦无所住；空解脱门空无所住，无相、无愿解脱门空亦无所住。何以故？善现，空解脱门无自性不可得，无相、无愿解脱门亦无自性不可得，空解脱门空无自性不可得，无相、无愿解脱门空亦无自性不可得，非无自性不可得法有所住故。

“善现，内空无所住，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦无所住；内空空无所住，外空乃至无性自性空空亦无所住。何以故？善现，内空无自性不可得，外空乃至无性自性空亦无自性不可得，内空空无自性不可得，外空乃至无性自性空空亦无自性不可得，非无自性不可得法有所住故。

“善现，苦圣谛无所住，集、灭、道圣谛亦无所住；苦圣谛空无所住，集、灭、道圣谛空亦无所住。何以故？善现，苦圣谛无自性不可得，集、灭、道圣谛亦无自性不可得，苦圣谛空无自性不可得，集、灭、道圣谛空亦无自性不可得，非无自性不可得法有所住故。

“善现，八解脱无所住，八胜处、九次第定、十遍处亦无所住；八解脱空无所住，八胜处、九次第定、十遍处空亦无所住。何以故？善现，八解脱无自性不可得，八胜处、九次第定、十遍处亦无自性不可得，八解脱空无自性不可得，八胜处、九次第定、十遍处空亦无自性不可得，非无自性不可得法有所住故。

“善现，一切陀罗尼门无所住，一切三摩地门亦无所住；一切陀罗尼门空无所住，一切三摩地门空亦无所住。何以故？善现，一切陀罗尼门无自性不可得，一切三摩地门亦无自性不可得，一切陀罗尼门空无自性不可得，一切三摩地门空亦无自性不可得，非无自性不可得法有所住故。

“善现，极喜地无所住，离垢地、发光地、焰慧地、极难胜地、现前地、远行地、不动地、善慧地、法云地亦无所住；极喜地空无所住，离垢地乃至法云地空亦无所住。何以故？善现，极喜地无自性不可得，离垢地乃至法云地亦无自性不可得，极喜地空无自性不可得，离垢地乃至法云地空亦无自性不可得，非无自性不可得法有所住故。

“善现，五眼无所住，六神通亦无所住；五眼空无所住，六神通空亦无所住。何以故？善现，五眼无自性不可得，六神通亦无自性不可得，五眼空无自性不可得，六神通空亦无自性不可得，非无自性不可得法有所住故。

“善现，佛十力无所住，四无所畏、四无碍解、十八佛不共法亦无所住；佛十力空无所住，四无所畏、四无碍解、十八佛不共法空亦无所住。何以故？善现，佛十力无自性不可得，四无所畏、四无碍解、十八佛不共法亦无自性不可得，佛十力空无自性不可得，四无所畏、四无碍解、十八佛不共法空亦无自性不可得，非无自性不可得法有所住故。

“善现，大慈无所住，大悲、大喜、大舍亦无所住；大慈空无所住，大悲、大喜、大舍空亦无所住。何以故？善现，大慈无自性不可得，大悲、大喜、大舍亦无自性不可得，大慈空无自性不可得，大悲、大喜、大舍空亦无自性不可得，非无自性不可得法有所住故。

“善现，无忘失法无所住，恒住舍性亦无所住、无忘失法空无所住，恒住舍性空亦无所住。何以故？善现，无忘失法无自性不可得，恒住舍性亦无自性不可得，无忘失法空无自性不可得，恒住舍性空亦无自性不可得，非无自性不可得法有所住故。

“善现，一切智无所住，道相智、一切相智亦无所住；一切智空无所住，道相智、一切相智空亦无所住。何以故？善现，一切智无自性不可得，道相智、一切相智亦无自性不可得，一切智空无自性不可得，道相智、一切相智空亦无自性不可得，非无自性不可得法有所住故。

“善现，三十二大士相无所住，八十随好亦无所住，三十二大士相空无所住，八十随好空亦无所住。何以故？善现，三十二大士相无自性不可得，八十随好亦无自性不可得，三十二大士相空无自性不可得，八十随好空亦无自性不可得，非无自性不可得法有所住故。

“善现，预流果无所住，一来、不还、阿罗汉果、独觉菩提亦无所住；预流果空无所住，一来、不还、阿罗汉果、独觉菩提空亦无所住。何以故？善现，预流果无自性不可得，一来、不还、阿罗汉果、独觉菩提亦无自性不可得，预流果空无自性不可得，一来、不还、阿罗汉果、独觉菩提空亦无自性不可得，非无自性不可得法有所住故。

“善现，一切菩萨摩诃萨行无所住，诸佛无上正等菩提亦无所住；一切菩萨摩诃萨行空无所住，诸佛无上正等菩提空亦无所住。何以故？善现，一切菩萨摩诃萨行无自性不可得，诸佛无上正等菩提亦无自性不可得，一切菩萨摩诃萨行空无自性不可得，诸佛无上正等菩提空亦无自性不可得，非无自性不可得法有所住故。

“善现，世间法无所住，出世间法亦无所住；世间法空无所住，出世间法空亦无所住。何以故？善现，世间法无自性不可得，出世间法亦无自性不可得，世间法空无自性不可得，出世间法空亦无自性不可得，非无自性不可得法有所住故。

“善现，有漏法无所住，无漏法亦无所住；有漏法空无所住，无漏法空亦无所住。何以故？善现，有漏法无自性不可得，无漏法亦无自性不可得，有漏法空无自性不可得，无漏法空亦无自性不可得，非无自性不可得法有所住故。

“善现，有为法无所住，无为法亦无所住；有为法空无所住，无为法空亦无所住。何以故？善现，有为法无自性不可得，无为法亦无自性不可得，有为法空无自性不可得，无为法空亦无自性不可得，非无自性不可得法有所住故。

“善现，非无性法住无性法，非有性法住有性法，非无性法住有性法，非有性法住无性法；非自性法住自性法，非他性法住他性法，非自性法住他性法，非他性法住自性法。何以故？是一切法皆不可得，不可得法当何所住？如是，善现，菩萨摩诃萨行深般若波罗蜜多时，以是诸空修遣诸法，亦能如实说示有情。

“善现，若菩萨摩诃萨能如是行甚深般若波罗蜜多，于佛、菩萨、独觉、声闻一切圣众皆无过失。何以故？诸佛、菩萨、独觉、声闻一切圣众，于是法性皆能随觉，既随觉已，为诸有情无倒宣说，虽为有情宣说诸法，而于法性无转无越。何以故？善现，诸法实性即是法界、真如、实际，如是法界、真如、实际皆不可转、不可越故。所以者何？如是法界、真如、实际，皆无自性而可转越。”

## 大般若波罗蜜多经卷第三百八十三

### 初分诸功德相品第六十八之五

尔时，具寿善现白佛言：“世尊，若真法界、真如、实际无转越者，色与法界、真如、实际为有异不？受、想、行、识与法界、真如、实际为有异不？

“世尊，眼处与法界、真如、实际为有异不？耳、鼻、舌、身、意处与法界、真如、实际为有异不？

“世尊，色处与法界、真如、实际为有异不？声、香、味、触、法处与法界、真如、实际为有异不？

“世尊，眼界与法界、真如、实际为有异不？耳、鼻、舌、身、意界与法界、真如、实际为有异不？

“世尊，色界与法界、真如、实际为有异不？声、香、味、触、法界与法界、真如、实际为有异不？

“世尊，眼识界与法界、真如、实际为有异不？耳、鼻、舌、身、意识界与法界、真如、实际为有异不？

“世尊，眼触与法界、真如、实际为有异不？耳、鼻、舌、身、意触与法界、真如、实际为有异不？

“世尊，眼触为缘所生诸受与法界、真如、实际为有异不？耳、鼻、舌、身、意触为缘所生诸受与法界、真如、实际为有异不？

“世尊，地界与法界、真如、实际为有异不？水、火、风、空、识界与法界、真如、实际为有异不？

“世尊，因缘与法界、真如、实际为有异不？等无间缘、所缘缘、增上缘与法界、真如、实际为有异不？

“世尊，从诸缘所生法与法界、真如、实际为有异不？

“世尊，无明与法界、真如、实际为有异不？行、识、名色、六处、触、受、爱、取、有、生、老死愁叹苦忧恼与法界、真如、实际为有异不？

“世尊，布施波罗蜜多与法界、真如、实际为有异不？净戒、安忍、精进、静虑、般若波罗蜜多与法界、真如、实际为有异不？

“世尊，四静虑与法界、真如、实际为有异不？四无量、四无色定与法界、真如、实际为有异不？

“世尊，四念住与法界、真如、实际为有异不？四正断、四神足、五根、五力、七等觉支、八圣道支与法界、真如、实际为有异不？

“世尊，空解脱门与法界、真如、实际为有异不？无相、无愿解脱门与法界、真如、实际为有异不？

“世尊，内空与法界、真如、实际为有异不？外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空与法界、真如、实际为有异不？

“世尊，苦圣谛与法界、真如、实际为有异不？集、灭、道圣谛与法界、真如、实际为有异不？

“世尊，八解脱与法界、真如、实际为有异不？八胜处、九次第定、十遍处与法界、真如、实际为有异不？

“世尊，一切陀罗尼门与法界、真如、实际为有异不？一切三摩地门与法界、真如、实际为有异不？

“世尊，极喜地与法界、真如、实际为有异不？离垢地、发光地、焰慧地、极难胜地、现前地、远行地、不动地、善慧地、法云地与法界、真如、实际为有异不？

“世尊，五眼与法界、真如、实际为有异不？六神通与法界、真如、实际为有异不？

“世尊，佛十力与法界、真如、实际为有异不？四无所畏、四无碍解、十八佛不共法与法界、真如、实际为有异不？

“世尊，大慈与法界、真如、实际为有异不？大悲、大喜、大舍与法界、真如、实际为有异不？

“世尊，无忘失法与法界、真如、实际为有异不？恒住舍性与法界、真如、实际为有异不？

“世尊，一切智与法界、真如、实际为有异不？道相智、一切相智与法界、真如、实际为有异不？

“世尊，三十二大士相与法界、真如、实际为有异不？八十随好与法界、真如、实际为有异不？

“世尊，预流果与法界、真如、实际为有异不？一来、不还、阿罗汉果、独觉菩提与法界、真如、实际为有异不？

“世尊，一切菩萨摩诃萨行与法界、真如、实际为有异不？诸佛无上正等菩提与法界、真如、实际为有异不？

“世尊，世间法与法界、真如、实际为有异不？出世间法与法界、真如、实际为有异不？

“世尊，有漏法与法界、真如、实际为有异不？无漏法与法界、真如、实际为有异不？

“世尊，有为法与法界、真如、实际为有异不？无为法与法界、真如、实际为有异不？”

佛言：“不也，善现。色不异法界、真如、实际，受、想、行、识亦不异法界、真如、实际。

“善现，眼处不异法界、真如、实际，耳、鼻、舌、身、意处亦不异法界、真如、实际。

“善现，色处不异法界、真如、实际，声、香、味、触、法处亦不异法界、真如、实际。

“善现，眼界不异法界、真如、实际，耳、鼻、舌、身、意界亦不异法界、真如、实际。

“善现，色界不异法界、真如、实际，声、香、味、触、法界亦不异法界、真如、实际。

“善现，眼识界不异法界、真如、实际，耳、鼻、舌、身、意识界亦不异法界、真如、实际。

“善现，眼触不异法界、真如、实际，耳、鼻、舌、身、意触亦不异法界、真如、实际。

“善现，眼触为缘所生诸受不异法界、真如、实际，耳、鼻、舌、身、意触为缘所生诸受亦不异法界、真如、实际。

“善现，地界不异法界、真如、实际，水、火、风、空、识界亦不异法界、真如、实际。

“善现，因缘不异法界、真如、实际，等无间缘、所缘缘、增上缘亦不异法界、真如、实际。

“善现，从诸缘所生法不异法界、真如、实际。

“善现，无明不异法界、真如、实际，行、识、名色、六处、触、受、爱、取、有、生、老死愁叹苦忧恼亦不异法界、真如、实际。

“善现，布施波罗蜜多不异法界、真如、实际，净戒、安忍、精进、静虑、般若波罗蜜多亦不异法界、真如、实际。

“善现，四静虑不异法界、真如、实际，四无量、四无色定亦不异法界、真如、实际。

“善现，四念住不异法界、真如、实际，四正断、四神足、五根、五力、七等觉支、八圣道支亦不异法界、真如、实际。

“善现，空解脱门不异法界、真如、实际，无相、无愿解脱门亦不异法界、真如、实际。

“善现，内空不异法界、真如、实际，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦不异法界、真如、实际。

“善现，苦圣谛不异法界、真如、实际，集、灭、道圣谛亦不异法界、真如、实际。

“善现，八解脱不异法界、真如、实际，八胜处、九次第定、十遍处亦不异法界、真如、实际。

“善现，一切陀罗尼门不异法界、真如、实际，一切三摩地门亦不异法界、真如、实际。

“善现，极喜地不异法界、真如、实际，离垢地、发光地、焰慧地、极难胜地、现前地、远行地、不动地、善慧地、法云地亦不异法界、真如、实际。

“善现，五眼不异法界、真如、实际，六神通亦不异法界、真如、实际。

“善现，佛十力不异法界、真如、实际，四无所畏、四无碍解、十八佛不共法亦不异法界、真如、实际。

“善现，大慈不异法界、真如、实际，大悲、大喜、大舍亦不异法界、真如、实际。

“善现，无忘失法不异法界、真如、实际，恒住舍性亦不异法界、真如、实际。

“善现，一切智不异法界、真如、实际，道相智、一切相智亦不异法界、真如、实际。

“善现，三十二大士相不异法界、真如、实际，八十随好亦不异法界、真如、实际。

“善现，预流果不异法界、真如、实际，一来、不还、阿罗汉果、独觉菩提亦不异法界、真如、实际。

“善现，一切菩萨摩诃萨行不异法界、真如、实际，诸佛无上正等菩提亦不异法界、真如、实际。

“善现，世间法不异法界、真如、实际，出世间法亦不异法界、真如、实际。

“善现，有漏法不异法界、真如、实际，无漏法亦不异法界、真如、实际。

“善现，有为法不异法界、真如、实际，无为法亦不异法界、真如、实际。”

时，具寿善现复白佛言：“世尊，若色不异法界、真如、实际，受、想、行、识亦不异法界、真如、实际；世尊，若眼处不异法界、真如、实际，耳、鼻、舌、身、意处亦不异法界、真如、实际；世尊，若色处不异法界、真如、实际，声、香、味、触、法处亦不异法界、真如、实际；世尊，若眼界不异法界、真如、实际，耳、鼻、舌、身、意界亦不异法界、真如、实际；世尊，若色界不异法界、真如、实际，声、香、味、触、法界亦不异法界、真如、实际；世尊，若眼识界不异法界、真如、实际，耳、鼻、舌、身、意识界亦不异法界、真如、实际；世尊，若眼触不异法界、真如、实际，耳、鼻、舌、身、意触亦不异法界、真如、实际；世尊，若眼触为缘所生诸受不异法界、真如、实际，耳、鼻、舌、身、意触为缘所生诸受亦不异法界、真如、实际；世尊，若地界不异法界、真如、实际，水、火、风、空、识界亦不异法界、真如、实际；世尊，若因缘不异法界、真如、实际，等无间缘、所缘缘、增上缘亦不异法界、真如、实际；世尊，若从诸缘所生法不异法界、真如、实际；世尊，若无明不异法界、真如、实际，行、识、名色、六处、触、受、爱、取、有、生、老死愁叹苦忧恼亦不异法界、真如、实际；世尊，若布施波罗蜜多不异法界、真如、实际，净戒、安忍、精进、静虑、般若波罗蜜多亦不异法界、真如、实际；世尊，若四静虑不异法界、真如、实际，四无量、四无色定亦不异法界、真如、实际；世尊，若四念住不异法界、真如、实际，四正断、四神足、五根、五力、七等觉支、八圣道支亦不异法界、真如、实际；世尊，若空解脱门不异法界、真如、实际，无相、无愿解脱门亦不异法界、真如、实际；世尊，若内空不异法界、真如、实际，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦不异法界、真如、实际；世尊，若苦圣谛不异法界、真如、实际，集、灭、道圣谛亦不异法界、真如、实际；世尊，若八解脱不异法界、真如、实际，八胜处、九次第定、十遍处亦不异法界、真如、实际；世尊，若一切陀罗尼门不异法界、真如、实际，一切三摩地门亦不异法界、真如、实际；世尊，若极喜地不异法界、真如、实际，离垢地、发光地、焰慧地、极难胜地、现前地、远行地、不动地、善慧地、法云地亦不异法界、真如、实际；世尊，若五眼不异法界、真如、实际，六神通亦不异法界、真如、实际；世尊，若佛十力不异法界、真如、实际，四无所畏、四无碍解、十八佛不共法亦不异法界、真如、实际；世尊，若大慈不异法界、真如、实际，大悲、大喜、大舍亦不异法界、真如、实际；世尊，若无忘失法不异法界、真如、实际，恒住舍性亦不异法界、真如、实际；世尊，若一切智不异法界、真如、实际，道相智、一切相智亦不异法界、真如、实际；世尊，若三十二大士相不异法界、真如、实际，八十随好亦不异法界、真如、实际；世尊，若预流果不异法界、真如、实际，一来、不还、阿罗汉果、独觉菩提亦不异法界、真如、实际；世尊，若一切菩萨摩诃萨行不异法界、真如、实际，诸佛无上正等菩提亦不异法界、真如、实际；世尊，若世间法不异法界、真如、实际，出世间法亦不异法界、真如、实际；世尊，若有漏法不异法界、真如、实际，无漏法亦不异法界、真如、实际；世尊，若有为法不异法界、真如、实际，无为法亦不异法界、真如、实际者，云何世尊安立黑法感黑异熟，所谓地狱、傍生、鬼界？安立白法感白异熟，所谓人天？安立黑白法感黑白异熟，所谓一分傍生、鬼界及一分人、天？安立非黑非白法感非黑非白异熟，所谓预流果、或一来果、或不还果、或阿罗汉果、或独觉菩提、或复无上正等菩提？”

佛言：“善现，依世俗谛，安立如是因果差别，不依胜义。胜义谛中，不可说有因果差别。所以者何？善现，胜义谛中，一切法性不可分别、无说无示，云何当有因果差别？

“善现，胜义谛中，色无生无灭、无染无净，受、想、行、识亦无生无灭、无染无净，以毕竟空、无际空故。

“善现，胜义谛中，眼处无生无灭、无染无净，耳、鼻、舌、身、意处亦无生无灭、无染无净，以毕竟空、无际空故。

“善现，胜义谛中，色处无生无灭、无染无净，声、香、味、触、法处亦无生无灭、无染无净，以毕竟空、无际空故。

“善现，胜义谛中，眼界无生无灭、无染无净，耳、鼻、舌、身、意界亦无生无灭、无染无净，以毕竟空、无际空故。

“善现，胜义谛中，色界无生无灭、无染无净，声、香、味、触、法界亦无生无灭、无染无净，以毕竟空、无际空故。

“善现，胜义谛中，眼识界无生无灭、无染无净，耳、鼻、舌、身、意识界亦无生无灭、无染无净，以毕竟空、无际空故。

“善现，胜义谛中，眼触无生无灭、无染无净，耳、鼻、舌、身、意触亦无生无灭、无染无净，以毕竟空、无际空故。

“善现，胜义谛中，眼触为缘所生诸受无生无灭、无染无净，耳、鼻、舌、身、意触为缘所生诸受亦无生无灭、无染无净，以毕竟空、无际空故。

“善现，胜义谛中，地界无生无灭、无染无净，水、火、风、空、识界亦无生无灭、无染无净，以毕竟空、无际空故。

“善现，胜义谛中，因缘无生无灭、无染无净，等无间缘、所缘缘、增上缘亦无生无灭、无染无净，以毕竟空、无际空故。

“善现，胜义谛中，从诸缘所生法无生无灭、无染无净，以毕竟空、无际空故。

“善现，胜义谛中，无明无生无灭、无染无净，行、识、名色、六处、触、受、爱、取、有、生、老死愁叹苦忧恼亦无生无灭、无染无净，以毕竟空、无际空故。

“善现，胜义谛中，布施波罗蜜多无生无灭、无染无净，净戒、安忍、精进、静虑、般若波罗蜜多亦无生无灭、无染无净，以毕竟空、无际空故。

“善现，胜义谛中，四静虑无生无灭、无染无净，四无量、四无色定亦无生无灭、无染无净，以毕竟空、无际空故。

“善现，胜义谛中，四念住无生无灭、无染无净，四正断、四神足、五根、五力、七等觉支、八圣道支亦无生无灭、无染无净，以毕竟空、无际空故。

“善现，胜义谛中，空解脱门无生无灭、无染无净，无相、无愿解脱门亦无生无灭、无染无净，以毕竟空、无际空故。

“善现，胜义谛中，内空无生无灭、无染无净，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦无生无灭、无染无净，以毕竟空、无际空故。

“善现，胜义谛中，苦圣谛无生无灭、无染无净，集、灭、道圣谛亦无生无灭、无染无净，以毕竟空、无际空故。

“善现，胜义谛中，八解脱无生无灭、无染无净，八胜处、九次第定、十遍处亦无生无灭、无染无净，以毕竟空、无际空故。

“善现，胜义谛中，一切陀罗尼门无生无灭、无染无净，一切三摩地门亦无生无灭、无染无净，以毕竟空、无际空故。

“善现，胜义谛中，极喜地无生无灭、无染无净，离垢地、发光地、焰慧地、极难胜地、现前地、远行地、不动地、善慧地、法云地亦无生无灭、无染无净，以毕竟空、无际空故。

“善现，胜义谛中，五眼无生无灭、无染无净，六神通亦无生无灭、无染无净，以毕竟空、无际空故。

“善现，胜义谛中，佛十力无生无灭、无染无净，四无所畏、四无碍解、十八佛不共法亦无生无灭、无染无净，以毕竟空、无际空故。

“善现，胜义谛中，大慈无生无灭、无染无净，大悲、大喜、大舍亦无生无灭、无染无净，以毕竟空、无际空故。

“善现，胜义谛中，无忘失法无生无灭、无染无净，恒住舍性亦无生无灭、无染无净，以毕竟空、无际空故。

“善现，胜义谛中，一切智无生无灭、无染无净，道相智、一切相智亦无生无灭、无染无净，以毕竟空、无际空故。

“善现，胜义谛中，三十二大士相无生无灭、无染无净，八十随好亦无生无灭、无染无净，以毕竟空、无际空故。

“善现，胜义谛中，预流果无生无灭、无染无净，一来、不还、阿罗汉果、独觉菩提亦无生无灭、无染无净，以毕竟空、无际空故。

“善现，胜义谛中，一切菩萨摩诃萨行无生无灭、无染无净，诸佛无上正等菩提亦无生无灭、无染无净，以毕竟空、无际空故。

“善现，胜义谛中，世间法无生无灭、无染无净，出世间法亦无生无灭、无染无净，以毕竟空、无际空故。

“善现，胜义谛中，有漏法无生无灭、无染无净，无漏法亦无生无灭、无染无净，以毕竟空、无际空故。

“善现，胜义谛中，有为法无生无灭、无染无净，无为法亦无生无灭、无染无净，以毕竟空、无际空故。”

时，具寿善现复白佛言：“世尊，若依世俗谛故，安立因果差别，不依胜义谛者，则一切愚夫异生皆应有预流果、或应有一来果、或应有不还果、或应有阿罗汉果、或应有独觉菩提、或应有阿耨多罗三藐三菩提？”

佛告善现：“于汝意云何？一切愚夫异生，为如实知世俗谛及胜义谛不？若如实知，彼应有预流果、或应有一来果、或应有不还果、或应有阿罗汉果、或应有独觉菩提、或应有阿耨多罗三藐三菩提。然诸愚夫异生，不如实知世俗谛及胜义谛，无圣道、无修圣道，彼云何有圣果差别？唯诸圣者，能如实知世俗谛及胜义谛，有圣道、有修圣道，是故得有圣果差别。”

具寿善现白佛言：“世尊，若修圣道，得圣果不？”

佛言：“不也，善现。非修圣道能得圣果，亦非不修圣道能得圣果；非离圣道能得圣果，亦非住圣道中能得圣果。何以故？善现，胜义谛中，道及道果不可得故。如是，善现，菩萨摩诃萨行深般若波罗蜜多时，虽为有情安立圣果种种差别，而不分别如是圣果在有为界或无为界安立差别。”

尔时，具寿善现白佛言：“世尊，若不分别如是圣果在有为界或无为界安立差别，云何世尊说断三结名预流果，薄欲、贪、瞋名一来果，断顺下分五结永尽名不还果，断顺上分五结永尽名阿罗汉果，令所有集法皆成灭法名独觉菩提，永断一切习气相续名为无上正等菩提？世尊，我云何知佛所说义，谓不分别如是圣果在有为界或无为界安立差别？”

佛告善现：“汝意云何？所说预流、一来、不还、阿罗汉果、独觉菩提、诸佛无上正等菩提，如是圣果，为是有为、为是无为？”

善现答言：“如是圣果，皆是无为，非是有为。”

佛告善现：“无为法中有分别不？”

善现答言：“不也，世尊。不也，善逝。”

佛告善现：“汝意云何？若善男子、善女人等，通达一切有为、无为皆同一相，所谓无相。是善男子、善女人等，当于尔时，颇于诸法有所分别，此是有为，或无为不？”

善现答言：“不也，世尊。不也，善逝。”

佛告善现：“菩萨摩诃萨亦复如是，行深般若波罗蜜多时，虽为有情宣说诸法，而不分别所说法相，谓内空故、或外空故、或内外空故、或空空故、或大空故、或胜义空故、或有为空故、或无为空故、或毕竟空故、或无际空故、或散空故、或无变异空故、或本性空故、或自相空故、或共相空故、或一切法空故、或不可得空故、或无性空故、或自性空故、或无性自性空故。

“善现，是菩萨摩诃萨自于诸法无所执著，亦能教他于诸法中无所执著，谓于布施、净戒、安忍、精进、静虑、般若波罗蜜多，若于四静虑、四无量、四无色定，若于四念住、四正断、四神足、五根、五力、七等觉支、八圣道支，若于内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，若于真如乃至不思议界，若于苦、集、灭、道圣谛，若于空、无相、无愿解脱门，若于八解脱、八胜处、九次第定、十遍处，若于一切陀罗尼门、三摩地门，若于菩萨十地，若于五眼、六神通，若于佛十力、四无所畏、四无碍解、大慈、大悲、大喜、大舍、十八佛不共法，若于无忘失法、恒住舍性，若于一切智、道相智、一切相智等皆无执著。无执著故，于一切处皆得无碍。

“如诸如来、应、正等觉所变化者，虽行布施、净戒、安忍、精进、静虑、般若波罗蜜多，而于彼果不受不著，唯为有情般涅槃故；虽行四静虑、四无量、四无色定，而于彼果不受不著，唯为有情般涅槃故；虽行四念住、四正断、四神足、五根、五力、七等觉支、八圣道支，而于彼果不受不著，唯为有情般涅槃故；虽行内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，而于彼果不受不著，唯为有情般涅槃故；虽行真如乃至不思议界，而于彼果不受不著，唯为有情般涅槃故；虽行苦、集、灭、道圣谛，而于彼果不受不著，唯为有情般涅槃故；虽行空、无相、无愿解脱门，而于彼果不受不著，唯为有情般涅槃故；虽行八解脱、八胜处、九次第定、十遍处，而于彼果不受不著，唯为有情般涅槃故；虽行一切陀罗尼门、一切三摩地门，而于彼果不受不著，唯为有情般涅槃故；虽行菩萨十地，而于彼果不受不著，唯为有情般涅槃故；虽行五眼、六神通，而于彼果不受不著，唯为有情般涅槃故；虽行佛十力、四无所畏、四无碍解、大慈、大悲、大喜、大舍、十八佛不共法，而于彼果不受不著，唯为有情般涅槃故；虽行无忘失法、恒住舍性，而于彼果不受不著，唯为有情般涅槃故；虽行一切智、道相智、一切相智等，而于彼果不受不著，唯为有情般涅槃故。善现，菩萨摩诃萨亦复如是，行深般若波罗蜜多时，于一切法若世间若出世间、若有漏若无漏、若有为若无为，皆无所住亦无所碍。何以故？善达诸法如实相故。”

### 初分诸法平等品第六十九之一

尔时，具寿善现白佛言：“世尊，云何菩萨摩诃萨行深般若波罗蜜多时，于一切法善达实相？”

佛言：“善现，如诸如来、应、正等觉所变化者，不行于贪，不行于瞋，不行于痴；不行于色，亦不行于受、想、行、识；不行于眼处，亦不行于耳、鼻、舌、身、意处；不行于色处，亦不行于声、香、味、触、法处；不行于眼界，亦不行于耳、鼻、舌、身、意界；不行于眼识界，亦不行于耳、鼻、舌、身、意识界；不行于眼触，亦不行于耳、鼻、舌、身、意触；不行于眼触为缘所生诸受，亦不行于耳、鼻、舌、身、意触为缘所生诸受；不行于地界，亦不行于水、火、风、空、识界；不行于因缘，亦不行于等无间缘、所缘缘、增上缘；不行于从诸缘所生法；不行于无明，亦不行于行、识、名色、六处、触、受、爱、取、有、生、老死愁叹苦忧恼；不行于布施波罗蜜多，亦不行于净戒、安忍、精进、静虑、般若波罗蜜多；不行于四静虑，亦不行于四无量、四无色定；不行于四念住，亦不行于四正断、四神足、五根、五力、七等觉支、八圣道支；不行于空解脱门，亦不行于无相、无愿解脱门；不行于内空，亦不行于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；不行于真如乃至不思议界；不行于苦圣谛，亦不行于集、灭、道圣谛；不行于八解脱，亦不行于八胜处、九次第定、十遍处；不行于一切陀罗尼门，亦不行于一切三摩地门；不行于极喜地，亦不行于离垢地、发光地、焰慧地、极难胜地、现前地、远行地、不动地、善慧地、法云地；不行于五眼，亦不行于六神通；不行于佛十力，亦不行于四无所畏、四无碍解、十八佛不共法；不行于大慈，亦不行于大悲、大喜、大舍；不行于无忘失法，亦不行于恒住舍性；不行于一切智，亦不行于道相智、一切相智；不行于三十二大士相，亦不行于八十随好；不行于预流果，亦不行于一来、不还、阿罗汉果、独觉菩提；不行于一切菩萨摩诃萨行，亦不行于诸佛无上正等菩提；不行于内法，亦不行于外法；不行于随眠，亦不行于缠；不行于世间法，亦不行于出世间法；不行于有漏法，亦不行于无漏法；不行于有为法，亦不行于无为法；不行于道，亦不行于道果。

“善现，菩萨摩诃萨行深般若波罗蜜多时亦复如是，于一切法都无所行。是为善达诸法实相，谓于法性无所分别。”

时，具寿善现复白佛言：“世尊，云何如来、应、正等觉所变化者，现修圣道？”

佛告善现：“彼诸如来、应、正等觉所变化者，依修圣道不染不净，亦不轮回五趣生死。”

具寿善现复白佛言：“世尊，云何菩萨摩诃萨行深般若波罗蜜多时，通达诸法皆无实事？”

佛告善现：“于意云何？彼诸如来、应、正等觉所变化者为有实事，依斯实事有染有净，及有轮回五趣事不？”

善现答言：“不也，世尊。不也，善逝。非诸如来、应、正等觉所变化者有少实事，非依彼事有染有净，亦无轮回五趣生死。”

佛言：“善现，菩萨摩诃萨行深般若波罗蜜多时，于一切法善达实相亦复如是，通达诸法都无实事。”

尔时，具寿善现白佛言：“世尊，为一切色皆如化不？一切受、想、行、识亦如化不？一切眼处皆如化不？一切耳、鼻、舌、身、意处亦如化不？一切色处皆如化不？一切声、香、味、触、法处亦如化不？一切眼界皆如化不？一切耳、鼻、舌、身、意界亦如化不？一切色界皆如化不？一切声、香、味、触、法界亦如化不？一切眼识界皆如化不？一切耳、鼻、舌、身、意识界亦如化不？一切眼触皆如化不？一切耳、鼻、舌、身、意触亦如化不？一切眼触为缘所生诸受皆如化不？一切耳、鼻、舌、身、意触为缘所生诸受亦如化不？一切地界皆如化不？一切水、火、风、空、识界亦如化不？一切因缘皆如化不？一切等无间缘、所缘缘、增上缘亦如化不？一切从缘所生诸法皆如化不？一切无明皆如化不？一切行、识、名色、六处、触、受、爱、取、有、生、老死愁叹苦忧恼亦如化不？如是乃至一切世间法皆如化不？一切出世间法亦如化不？一切有漏法皆如化不？一切无漏法亦如化不？一切有为法皆如化不？一切无为法亦如化不？”

佛告善现：“如是，如是，如汝所说，一切法皆如化。”

## 大般若波罗蜜多经卷第三百八十四

### 初分诸法平等品第六十九之二

时，具寿善现白佛言：“世尊，若一切法皆如化者，诸所变化皆无实色，亦无实受、想、行、识；诸所变化皆无实眼处，亦无实耳、鼻、舌、身、意处；诸所变化皆无实色处，亦无实声、香、味、触、法处；诸所变化皆无实眼界，亦无实耳、鼻、舌、身、意界；诸所变化皆无实色界，亦无实声、香、味、触、法界；诸所变化皆无实眼识界，亦无实耳、鼻、舌、身、意识界；诸所变化皆无实眼触，亦无实耳、鼻、舌、身、意触；诸所变化皆无实眼触为缘所生诸受，亦无实耳、鼻、舌、身、意触为缘所生诸受；诸所变化皆无实地界，亦无实水、火、风、空、识界；诸所变化皆无实因缘，亦无实等无间缘、所缘缘、增上缘；诸所变化皆无实从缘所生诸法；诸所变化皆无实无明，亦无实行、识、名色、六处、触、受、爱、取、有、生、老死愁叹苦忧恼；诸所变化皆无实世间法，亦无实出世间法；诸所变化皆无实有漏法，亦无实无漏法；诸所变化皆无实有为法，亦无实无为法；诸所变化皆无实杂染法，亦无实清净法；诸所变化皆无实轮回五趣生死，亦无实解脱五趣生死，云何菩萨摩诃萨于诸有情有胜士用？”

佛告善现：“于意云何？诸菩萨摩诃萨本行菩萨道时，颇见有情可脱地狱、傍生、鬼界、人、天趣不？”

善现答言：“不也，世尊。不也，善逝。”

佛告善现：“如是，如是，诸菩萨摩诃萨本行菩萨道时，不见有情可脱三界。何以故？善现，诸菩萨摩诃萨于一切法知见通达皆如幻化、都非实有。”

具寿善现复白佛言：“世尊，若菩萨摩诃萨于一切法知见通达皆如幻化、都非实有，菩萨摩诃萨为何事故修行布施、净戒、安忍、精进、静虑、般若波罗蜜多？为何事故修行四静虑、四无量、四无色定？为何事故修行四念住、四正断、四神足、五根、五力、七等觉支、八圣道支？为何事故修行空、无相、无愿解脱门？为何事故修行八解脱、八胜处、九次第定、十遍处？为何事故修行一切陀罗尼门、一切三摩地门？为何事故修行极喜地、离垢地、发光地、焰慧地、极难胜地、现前地、远行地、不动地、善慧地、法云地？为何事故修行五眼、六神通？为何事故修行佛十力、四无所畏、四无碍解、大慈、大悲、大喜、大舍、十八佛不共法？为何事故修行无忘失法、恒住舍性？为何事故修行一切智、道相智、一切相智？为何事故修行一切菩萨摩诃萨行？为何事故修行诸佛无上正等菩提？为何事故严净佛土？为何事故成熟有情？”

佛告善现：“若诸有情于一切法能自了知皆如幻化、都非实有，则菩萨摩诃萨不应无数劫为诸有情行菩萨道；以诸有情于一切法自不能知皆如幻化、都非实有，是故菩萨摩诃萨于无数劫为诸有情行菩萨道。复次，善现，若菩萨摩诃萨于一切法不如实知皆如幻化、都非实有，则不应无数劫为诸有情修菩萨行，严净佛土、成熟有情；以菩萨摩诃萨于一切法如实了知皆如幻化、都非实有故，无数劫为诸有情修菩萨行，严净佛土，成熟有情。”

尔时，具寿善现白佛言：“世尊，若一切法如梦、如幻、如响、如像、如光影、如阳焰、如变化事、如寻香城，所化有情住在何处，诸菩萨摩诃萨行深般若波罗蜜多拔济令出？”

佛告善现：“所化有情住在名相虚妄分别，诸菩萨摩诃萨行深般若波罗蜜多，从彼名相虚妄分别拔济令出。”

具寿善现复白佛言：“世尊，何谓为名？何谓为相？”

佛言：“善现，名皆是客，皆是假立，皆属施设，谓此名色，此名受、想、行、识；此名眼处，此名耳、鼻、舌、身、意处；此名色处，此名声、香、味、触、法处；此名眼界，此名耳、鼻、舌、身、意界；此名色界，此名声、香、味、触、法界；此名眼识界，此名耳、鼻、舌、身、意识界；此名男，此名女；此名小，此名大；此名地狱，此名傍生，此名鬼界，此名人，此名天；此名世间法，此名出世法；此名有漏法，此名无漏法；此名有为法，此名无为法；此名预流果，此名一来果，此名不还果，此名阿罗汉果，此名独觉菩提；此名一切菩萨摩诃萨行，此名诸佛无上正等菩提；此名异生，此名声闻，此名独觉，此名菩萨，此名如来。

“善现，如是等一切名皆是假立，为表诸义施设诸名故，一切名皆非实有。诸有为法亦但有名，由此无为亦非实有。愚夫异生于中妄执，菩萨摩诃萨行深般若波罗蜜多时，方便善巧教令远离，作如是言：‘名是分别妄想所起，亦是众缘和合假立。汝等不应于中执著！名无实事，自性皆空。非有智者执著空法！’如是，善现，菩萨摩诃萨行深般若波罗蜜多时，方便善巧为诸有情说离名法。

“善现，是谓为名。

“云何为相？善现，相有二种，愚夫异生于中执著。何等为二？一者、色相，二者、无色相。何谓色相？善现，诸所有色，若过去若未来若现在、若内若外、若粗若细、若劣若胜、若远若近，于此刹那诸空法中，愚夫异生分别执著，是名色相。何谓无色相？善现，谓诸所有无色法中，愚夫异生取相分别生诸烦恼，是名无色相。菩萨摩诃萨行深般若波罗蜜多时，方便善巧教诸有情远离二相，复教安住无相界中；虽教安住无相界中，而不令其堕二边执，谓此是相、此是无相。如是，善现，菩萨摩诃萨行深般若波罗蜜多时，方便善巧令诸有情远离众相，住无相界而不执著。”

尔时，具寿善现白佛言：“世尊，若一切法但有名相，所有名相皆是假立，分别所起，非实有性，云何菩萨摩诃萨行深般若波罗蜜多时，于诸善法能自增进，亦能令他增进善法；由自善法得增进故，能令诸地渐次圆满，亦能安立诸有情类，随其所应得三乘果？”

佛告善现：“若诸法中少有实事，非但假立有名相者，则菩萨摩诃萨行深般若波罗蜜多时，应于善法不自增进，亦不令他增进善法。

“善现，以诸法中无少实事，但有假立诸名及相，是故菩萨摩诃萨行深般若波罗蜜多时，以无相为方便，能圆满般若波罗蜜多；以无相为方便，能圆满静虑波罗蜜多；以无相为方便，能圆满精进波罗蜜多；以无相为方便，能圆满安忍波罗蜜多；以无相为方便，能圆满净戒波罗蜜多；以无相为方便，能圆满布施波罗蜜多；以无相为方便，能圆满四静虑、四无量、四无色定；以无相为方便，能圆满四念住、四正断、四神足、五根、五力、七等觉支、八圣道支；以无相为方便，能圆满空、无相、无愿解脱门；以无相为方便，能圆满内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以无相为方便，能圆满真如、法界、法性、不虚妄性、不变异性、平等性、离生性、法定、法住、实际、虚空界、不思议界；以无相为方便，能圆满苦、集、灭、道圣谛；以无相为方便，能圆满八解脱、八胜处、九次第定、十遍处；以无相为方便，能圆满一切陀罗尼门、一切三摩地门；以无相为方便，能圆满极喜地、离垢地、发光地、焰慧地、极难胜地、现前地、远行地、不动地、善慧地、法云地；以无相为方便，能圆满五眼、六神通；以无相为方便，能圆满佛十力、四无所畏、四无碍解、大慈、大悲、大喜、大舍、十八佛不共法；以无相为方便，能圆满无忘失法、恒住舍性；以无相为方便，能圆满一切智、道相智、一切相智；以无相为方便，于诸善法自圆满已，亦能令他圆满善法。

“如是，善现，以一切法无少实事，但有假立诸名及相，诸菩萨摩诃萨于中不起颠倒执著，于诸善法能自增进，亦能令他增进善法。

“复次，善现，若诸法中有毛端量实法相者，则菩萨摩诃萨行深般若波罗蜜多时，于一切法不应觉知无相、无念亦无作意、无漏性已，证得无上正等菩提，安立有情于无漏法。何以故？善现，诸无漏法皆无相、无念、无作意故。

“如是，善现，菩萨摩诃萨行深般若波罗蜜多时，安立有情于无漏法，乃名真实饶益他事。”

时，具寿善现白佛言：“世尊，若一切法真无漏性无相、无念亦无作意，何缘世尊当如是数：此是世间法，此是出世法；此是有漏法，此是无漏法；此是有为法，此是无为法；此是有罪法，此是无罪法；此是有诤法，此是无诤法；此是流转法，此是还灭法；此是共法，此是不共法；此是声闻法，此是独觉法；此是菩萨法，此是如来法耶？”

佛告善现：“于意云何？世间等法与无相等无漏法性为有异不？”

善现答言：“不也，世尊。不也，善逝。”

佛告善现：“于意云何？声闻等法与无相等无漏法性为有异不？”

善现答言：“不也，世尊。不也，善逝。”

佛告善现：“世间等法，岂不即是无相、念等无漏法性？”

善现答言：“如是，世尊。如是，善逝。”

佛告善现：“若预流果、若一来果、若不还果、若阿罗汉果、若独觉菩提、若诸菩萨摩诃萨法、若佛无上正等菩提，岂不即是无相、念等无漏法性？”

善现答言：“如是，世尊。如是，善逝。”

佛言：“善现，由此因缘，当知一切法皆是无相等。

“善现，菩萨摩诃萨学一切法皆是无相、无念、无作意时，常能增益所行善法，所谓布施、净戒、安忍、精进、静虑、般若波罗蜜多，若四静虑、四无量、四无色定，若四念住、四正断、四神足、五根、五力、七等觉支、八圣道支，若内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，若真如、法界、法性、不虚妄性、不变异性、平等性、离生性、法定、法住、实际、虚空界、不思议界，若苦、集、灭、道圣谛，若空、无相、无愿解脱门，若八解脱、八胜处、九次第定、十遍处，若一切陀罗尼门、一切三摩地门，若极喜地、离垢地、发光地、焰慧地、极难胜地、现前地、远行地、不动地、善慧地、法云地，若五眼、六神通，若佛十力、四无所畏、四无碍解、十八佛不共法，若大慈、大悲、大喜、大舍，若无忘失法、恒住舍性，若一切智、道相智、一切相智。诸如是等一切佛法，皆由学无相、无念、无作意而得增益。所以者何？善现，菩萨摩诃萨除空、无相、无愿解脱门，更无余要所应学法。何以故？善现，三解脱门能摄一切妙善法故。所以者何？善现，空解脱门观一切法自相皆空，无相解脱门观一切法远离诸相，无愿解脱门观一切法远离所愿。由此三门，能摄一切殊胜善法；离此三门，所应修习殊胜善法不生长故。

“复次，善现，若菩萨摩诃萨能学如是三解脱门，则能学五蕴，亦能学十二处，亦能学十八界，亦能学六界，亦能学四圣谛，亦能学四缘，亦能学从缘所生诸法，亦能学十二缘起，亦能学内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦能学真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦能学布施、净戒、安忍、精进、静虑、般若、方便善巧、妙愿、力、智波罗蜜多，亦能学极喜地、离垢地、发光地、焰慧地、极难胜地、现前地、远行地、不动地、善慧地、法云地，亦能学四念住、四正断、四神足、五根、五力、七等觉支、八圣道支，亦能学四静虑、四无量、四无色定，亦能学八解脱、八胜处、九次第定、十遍处，亦能学一切陀罗尼门、一切三摩地门，亦能学五眼、六神通，亦能学如来十力、四无所畏、四无碍解、十八佛不共法，亦能学大慈、大悲、大喜、大舍，亦能学无忘失法、恒住舍性，亦能学一切智、道相智、一切相智，亦能学严净佛土、成熟有情，亦能学诸余无量无边佛法。”

尔时，具寿善现白佛言：“世尊，云何菩萨摩诃萨修行般若波罗蜜多时，能学五蕴？”

佛告善现：“若菩萨摩诃萨修行般若波罗蜜多时，如实知色、受、想、行、识，是为能学五蕴。

“善现，云何菩萨摩诃萨修行般若波罗蜜多时，如实知色？善现，若菩萨摩诃萨修行般若波罗蜜多时，如实知色相，如实知色生，如实知色灭，如实知色真如，是为如实知色。

“善现，云何菩萨摩诃萨修行般若波罗蜜多时，如实知色相？善现，若菩萨摩诃萨修行般若波罗蜜多时，如实知色毕竟有孔、毕竟有隙，犹如聚沫性不坚固。善现，是名如实知色相。

“善现，云何菩萨摩诃萨修行般若波罗蜜多时，如实知色生？善现，若菩萨摩诃萨修行般若波罗蜜多时，如实知色来无所从、去无所趣，虽无来无去而生法相应。善现，是名如实知色生。

“善现，云何菩萨摩诃萨修行般若波罗蜜多时，如实知色灭？善现，若菩萨摩诃萨修行般若波罗蜜多时，如实知色来无所从、去无所趣，虽无来无去而灭法相应。善现，是名如实知色灭。

“善现，云何菩萨摩诃萨修行般若波罗蜜多时，如实知色真如？善现，若菩萨摩诃萨修行般若波罗蜜多时，如实知色真如无生无灭、无来无去、无染无净、无增无减，常如其性，不虚妄、不变易，故名真如。善现，是名如实知色真如。

“善现，云何菩萨摩诃萨修行般若波罗蜜多时，如实知受？善现，若菩萨摩诃萨修行般若波罗蜜多时，如实知受相，如实知受生，如实知受灭，如实知受真如，是为如实知受。

“善现，云何菩萨摩诃萨修行般若波罗蜜多时，如实知受相？善现，若菩萨摩诃萨修行般若波罗蜜多时，如实知受毕竟如痈、毕竟如箭，犹若浮泡虚伪不住、速起速灭。善现，是名如实知受相。

“善现，云何菩萨摩诃萨修行般若波罗蜜多时，如实知受生？善现，若菩萨摩诃萨修行般若波罗蜜多时，如实知受来无所从、去无所趣，虽无来无去而生法相应。善现，是名如实知受生。

“善现，云何菩萨摩诃萨修行般若波罗蜜多时，如实知受灭？善现，若菩萨摩诃萨修行般若波罗蜜多时，如实知受来无所从、去无所趣，虽无来无去而灭法相应。善现，是名如实知受灭。

“善现，云何菩萨摩诃萨修行般若波罗蜜多时，如实知受真如？善现，若菩萨摩诃萨修行般若波罗蜜多时，如实知受真如无生无灭、无来无去、无染无净、无增无减，常如其性，不虚妄、不变易，故名真如。善现，是名如实知受真如。

“善现，云何菩萨摩诃萨修行般若波罗蜜多时，如实知想？善现，若菩萨摩诃萨修行般若波罗蜜多时，如实知想相，如实知想生，如实知想灭，如实知想真如，是为如实知想。

“善现，云何菩萨摩诃萨修行般若波罗蜜多时，如实知想相？善现，若菩萨摩诃萨修行般若波罗蜜多时，如实知想犹如阳焰水不可得，虚妄渴爱而起是想，假施设有，发假言说。善现，是名如实知想相。

“善现，云何菩萨摩诃萨修行般若波罗蜜多时，如实知想生？善现，若菩萨摩诃萨修行般若波罗蜜多时，如实知想来无所从、去无所趣，虽无来无去而生法相应。善现，是名如实知想生。

“善现，云何菩萨摩诃萨修行般若波罗蜜多时，如实知想灭？善现，若菩萨摩诃萨修行般若波罗蜜多时，如实知想来无所从、去无所趣，虽无来无去而灭法相应。善现，是名如实知想灭。

“善现，云何菩萨摩诃萨修行般若波罗蜜多时，如实知想真如？善现，若菩萨摩诃萨修行般若波罗蜜多时，如实知想真如无生无灭、无来无去、无染无净、无增无减，常如其性，不虚妄、不变易，故名真如。善现，是名如实知想真如。

“善现，云何菩萨摩诃萨修行般若波罗蜜多时，如实知行？善现，若菩萨摩诃萨修行般若波罗蜜多时，如实知行相，如实知行生，如实知行灭，如实知行真如，是为如实知行。

“善现，云何菩萨摩诃萨修行般若波罗蜜多时，如实知行相？善现，若菩萨摩诃萨修行般若波罗蜜多时，如实知行犹若芭蕉，叶叶析除实不可得，明、无明等众缘所成，业、烦恼等和合假立。善现，是名如实知行相。

“善现，云何菩萨摩诃萨修行般若波罗蜜多时，如实知行生？善现，若菩萨摩诃萨修行般若波罗蜜多时，如实知行来无所从、去无所趣，虽无来无去而生法相应。善现，是名如实知行生。

“善现，云何菩萨摩诃萨修行般若波罗蜜多时，如实知行灭？善现，若菩萨摩诃萨修行般若波罗蜜多时，如实知行来无所从、去无所趣，虽无来无去而灭法相应。善现，是名如实知行灭。

“善现，云何菩萨摩诃萨修行般若波罗蜜多时，如实知行真如？善现，若菩萨摩诃萨修行般若波罗蜜多时，如实知行真如无生无灭、无来无去、无染无净、无增无减，常如其性，不虚妄、不变易，故名真如。善现，是名如实知行真如。

“善现，云何菩萨摩诃萨修行般若波罗蜜多时，如实知识？善现，若菩萨摩诃萨修行般若波罗蜜多时，如实知识相，如实知识生，如实知识灭，如实知识真如，是为如实知识。

“善现，云何菩萨摩诃萨修行般若波罗蜜多时，如实知识相？善现，若菩萨摩诃萨修行般若波罗蜜多时，如实知识犹如幻事，众缘和合假施设有，实不可得，谓如幻师或彼弟子，于四衢道幻作四军，所谓象军、马军、车军、步军，或复幻作诸余色类，相虽似有而无其实，识亦如是实不可得。善现，是名如实知识相。

“善现，云何菩萨摩诃萨修行般若波罗蜜多时，如实知识生？善现，若菩萨摩诃萨修行般若波罗蜜多时，如实知识来无所从、去无所趣，虽无来无去而生法相应。善现，是名如实知识生。

“善现，云何菩萨摩诃萨修行般若波罗蜜多时，如实知识灭？善现，若菩萨摩诃萨修行般若波罗蜜多时，如实知识来无所从、去无所趣，虽无来无去而灭法相应。善现，是名如实知识灭。

“善现，云何菩萨摩诃萨修行般若波罗蜜多时，如实知识真如？善现，若菩萨摩诃萨修行般若波罗蜜多时，如实知识真如无生无灭、无来无去、无染无净、无增无减，常如其性，不虚妄、不变易，故名真如。善现，是名如实知识真如。

“复次，善现，若菩萨摩诃萨修行般若波罗蜜多时，如实知色色自性空，如实知受受自性空，如实知想想自性空，如实知行行自性空，如实知识识自性空。善现，是为菩萨摩诃萨修行般若波罗蜜多时，能学五蕴。”

具寿善现白佛言：“世尊，云何菩萨摩诃萨修行般若波罗蜜多时，能学十二处？”

佛告善现：“若菩萨摩诃萨修行般若波罗蜜多时，如实知眼处眼处自性空，如实知耳、鼻、舌、身、意处耳、鼻、舌、身、意处自性空；如实知色处色处自性空，如实知声、香、味、触、法处声、香、味、触、法处自性空；如实知内处内处自性空，如实知外处外处自性空。善现，是为菩萨摩诃萨修行般若波罗蜜多时，能学十二处。”

具寿善现白佛言：“世尊，云何菩萨摩诃萨修行般若波罗蜜多时，能学十八界？”

佛告善现：“若菩萨摩诃萨修行般若波罗蜜多时，如实知眼界眼界自性空，如实知色界、眼识界及眼触、眼触为缘所生诸受色界乃至眼触为缘所生诸受自性空；如实知耳界耳界自性空，如实知声界、耳识界及耳触、耳触为缘所生诸受声界乃至耳触为缘所生诸受自性空；如实知鼻界鼻界自性空，如实知香界、鼻识界及鼻触、鼻触为缘所生诸受香界乃至鼻触为缘所生诸受自性空；如实知舌界舌界自性空，如实知味界、舌识界及舌触、舌触为缘所生诸受味界乃至舌触为缘所生诸受自性空；如实知身界身界自性空，如实知触界、身识界及身触、身触为缘所生诸受触界乃至身触为缘所生诸受自性空；如实知意界意界自性空，如实知法界、意识界及意触、意触为缘所生诸受法界乃至意触为缘所生诸受自性空。善现，是为菩萨摩诃萨修行般若波罗蜜多时，能学十八界。”

具寿善现白佛言：“世尊，云何菩萨摩诃萨修行般若波罗蜜多时，能学六界？”

佛告善现：“若菩萨摩诃萨修行般若波罗蜜多时，如实知地界地界自性空，如实知水、火、风、空、识界水、火、风、空、识界自性空。善现，是为菩萨摩诃萨修行般若波罗蜜多时，能学六界。”

具寿善现白佛言：“世尊，云何菩萨摩诃萨修行般若波罗蜜多时，能学四圣谛？”

佛告善现：“若菩萨摩诃萨修行般若波罗蜜多时，如实知苦圣谛，如实知集圣谛，如实知灭圣谛，如实知道圣谛，是为能学四圣谛。

“善现，云何菩萨摩诃萨修行般若波罗蜜多时，如实知苦圣谛？善现，若菩萨摩诃萨修行般若波罗蜜多时，如实知苦是逼迫相，自性本空，远离二法，是圣者谛，苦即真如，真如即苦，无二无别，唯真圣者能如实知。善现，是名如实知苦圣谛。

“善现，云何菩萨摩诃萨修行般若波罗蜜多时，如实知集圣谛？善现，若菩萨摩诃萨修行般若波罗蜜多时，如实知集是生起相，自性本空，远离二法，是圣者谛，集即真如，真如即集，无二无别，唯真圣者能如实知。善现，是名如实知集圣谛。

“善现，云何菩萨摩诃萨修行般若波罗蜜多时，如实知灭圣谛？善现，若菩萨摩诃萨修行般若波罗蜜多时，如实知灭是寂静相，自性本空，远离二法，是圣者谛，灭即真如，真如即灭，无二无别，唯真圣者能如实知。善现，是名如实知灭圣谛。

“善现，云何菩萨摩诃萨修行般若波罗蜜多时，如实知道圣谛？善现，若菩萨摩诃萨修行般若波罗蜜多时，如实知道是出离相，自性本空，远离二法，是圣者谛，道即真如，真如即道，无二无别，唯真圣者能如实知。善现，是名如实知道圣谛。

“善现，是为菩萨摩诃萨修行般若波罗蜜多时，能学四圣谛。”

具寿善现白佛言：“世尊，云何菩萨摩诃萨修行般若波罗蜜多时，能学四缘？”

佛告善现：“若菩萨摩诃萨修行般若波罗蜜多时，如实知因缘，如实知等无间缘，如实知所缘缘，如实知增上缘，是为能学四缘。

“善现，云何菩萨摩诃萨修行般若波罗蜜多时，如实知因缘？善现，若菩萨摩诃萨修行般若波罗蜜多时，如实知因缘是种子相，自性本空，远离二法。善现，是名如实知因缘。

“善现，云何菩萨摩诃萨修行般若波罗蜜多时，如实知等无间缘？善现，若菩萨摩诃萨修行般若波罗蜜多时，如实知等无间缘是开发相，自性本空，远离二法。善现，是名如实知等无间缘。

“善现，云何菩萨摩诃萨修行般若波罗蜜多时，如实知所缘缘？善现，若菩萨摩诃萨修行般若波罗蜜多时，如实知所缘缘是住持相，自性本空，远离二法。善现，是名如实知所缘缘。

“善现，云何菩萨摩诃萨修行般若波罗蜜多时，如实知增上缘？善现，若菩萨摩诃萨修行般若波罗蜜多时，如实知增上缘是不碍相，自性本空，远离二法。善现，是名如实知增上缘。

“善现，是为菩萨摩诃萨修行般若波罗蜜多时，能学四缘。”

具寿善现白佛言：“世尊，云何菩萨摩诃萨修行般若波罗蜜多时，能学从缘所生诸法？”

佛告善现：“若菩萨摩诃萨修行般若波罗蜜多时，如实知一切从缘所生法不生不灭、不断不常、不一不异、不来不去，绝诸戏论，本性澹泊。善现，是为菩萨摩诃萨修行般若波罗蜜多时，能学从缘所生诸法。”

具寿善现白佛言：“世尊，云何菩萨摩诃萨修行般若波罗蜜多时，能学十二缘起？”

佛告善现：“若菩萨摩诃萨修行般若波罗蜜多时，如实知无明无生无灭、无染无净，自性本空，远离二法；如实知行、识、名色、六处、触、受、爱、取、有、生、老死愁叹苦忧恼无生无灭、无染无净，自性本空，远离二法。善现，是为菩萨摩诃萨修行般若波罗蜜多时，能学十二缘起。”

具寿善现白佛言：“世尊，云何菩萨摩诃萨修行般若波罗蜜多时，能学内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空？”

佛告善现：“若菩萨摩诃萨修行般若波罗蜜多时，如实知内空无自性、不可得而能安住，如实知外空乃至无性自性空无自性、不可得而能安住。善现，是为菩萨摩诃萨修行般若波罗蜜多时，能学内空乃至无性自性空。”

具寿善现白佛言：“世尊，云何菩萨摩诃萨修行般若波罗蜜多时，能学真如、法界、法性、不虚妄性、不变异性、平等性、离生性、法定、法住、实际、虚空界、不思议界？”

佛告善现：“若菩萨摩诃萨修行般若波罗蜜多时，如实知真如无戏论、无分别而能安住，如实知法界乃至不思议界无戏论、无分别而能安住。善现，是为菩萨摩诃萨修行般若波罗蜜多时，能学真如乃至不思议界。”

## 大般若波罗蜜多经卷第三百八十五

### 初分诸法平等品第六十九之三

具寿善现白佛言：“世尊，云何菩萨摩诃萨修行般若波罗蜜多时，能学布施、净戒、安忍、精进、静虑、般若、方便善巧、妙愿、力、智波罗蜜多？”

佛告善现：“若菩萨摩诃萨修行般若波罗蜜多时，如实知布施波罗蜜多无增无减、无染无净、无自性、不可得而能修习，如实知净戒乃至智波罗蜜多无增无减、无染无净、无自性、不可得而能修习。善现，是为菩萨摩诃萨修行般若波罗蜜多时，能学布施乃至智波罗蜜多。”

具寿善现白佛言：“世尊，云何菩萨摩诃萨修行般若波罗蜜多时，能学极喜地、离垢地、发光地、焰慧地、极难胜地、现前地、远行地、不动地、善慧地、法云地？”

佛告善现：“若菩萨摩诃萨修行般若波罗蜜多时，如实知极喜地无增无减、无染无净、无自性、不可得而能修习，如实知离垢地乃至法云地无增无减、无染无净、无自性、不可得而能修习。善现，是为菩萨摩诃萨修行般若波罗蜜多时，能学极喜地乃至法云地。”

具寿善现白佛言：“世尊，云何菩萨摩诃萨修行般若波罗蜜多时，能学四念住、四正断、四神足、五根、五力、七等觉支、八圣道支？”

佛告善现：“若菩萨摩诃萨修行般若波罗蜜多时，如实知四念住无增无减、无染无净、无自性、不可得而能修习，如实知四正断乃至八圣道支无增无减、无染无净、无自性、不可得而能修习。善现，是为菩萨摩诃萨修行般若波罗蜜多时，能学四念住乃至八圣道支。”

具寿善现白佛言：“世尊，云何菩萨摩诃萨修行般若波罗蜜多时，能学四静虑、四无量、四无色定？”

佛告善现：“若菩萨摩诃萨修行般若波罗蜜多时，如实知四静虑无增无减、无染无净、无自性、不可得而能修习，如实知四无量、四无色定无增无减、无染无净、无自性、不可得而能修习。善现，是为菩萨摩诃萨修行般若波罗蜜多时，能学四静虑、四无量、四无色定。”

具寿善现白佛言：“世尊，云何菩萨摩诃萨修行般若波罗蜜多时，能学八解脱、八胜处、九次第定、十遍处？”

佛告善现：“若菩萨摩诃萨修行般若波罗蜜多时，如实知八解脱无增无减、无染无净、无自性、不可得而能修习，如实知八胜处、九次第定、十遍处无增无减、无染无净、无自性、不可得而能修习。善现，是为菩萨摩诃萨修行般若波罗蜜多时，能学八解脱、八胜处、九次第定、十遍处。”

具寿善现白佛言：“世尊，云何菩萨摩诃萨修行般若波罗蜜多时，能学一切陀罗尼门、一切三摩地门？”

佛告善现：“若菩萨摩诃萨修行般若波罗蜜多时，如实知一切陀罗尼门无增无减、无染无净、无自性、不可得而能修习，如实知一切三摩地门无增无减、无染无净、无自性、不可得而能修习。善现，是为菩萨摩诃萨修行般若波罗蜜多时，能学一切陀罗尼门、一切三摩地门。”

具寿善现白佛言：“世尊，云何菩萨摩诃萨修行般若波罗蜜多时，能学五眼、六神通？”

佛告善现：“若菩萨摩诃萨修行般若波罗蜜多时，如实知五眼无增无减、无染无净、无自性、不可得而能修习，如实知六神通无增无减、无染无净、无自性、不可得而能修习。善现，是为菩萨摩诃萨修行般若波罗蜜多时，能学五眼、六神通。”

具寿善现白佛言：“世尊，云何菩萨摩诃萨修行般若波罗蜜多时，能学如来十力、四无所畏、四无碍解、十八佛不共法？”

佛告善现：“若菩萨摩诃萨修行般若波罗蜜多时，如实知如来十力无增无减、无染无净、无自性、不可得而能修习，如实知四无所畏、四无碍解、十八佛不共法无增无减、无染无净、无自性、不可得而能修习。善现，是为菩萨摩诃萨修行般若波罗蜜多时，能学如来十力、四无所畏、四无碍解、十八佛不共法。”

具寿善现白佛言：“世尊，云何菩萨摩诃萨修行般若波罗蜜多时，能学大慈、大悲、大喜、大舍？”

佛告善现：“若菩萨摩诃萨修行般若波罗蜜多时，如实知大慈无增无减、无染无净、无自性、不可得而能修习，如实知大悲、大喜、大舍无增无减、无染无净、无自性、不可得而能修习。善现，是为菩萨摩诃萨修行般若波罗蜜多时，能学大慈、大悲、大喜、大舍。”

具寿善现白佛言：“世尊，云何菩萨摩诃萨修行般若波罗蜜多时，能学无忘失法、恒住舍性？”

佛告善现：“若菩萨摩诃萨修行般若波罗蜜多时，如实知无忘失法无增无减、无染无净、无自性、不可得而能修习，如实知恒住舍性无增无减、无染无净、无自性、不可得而能修习。善现，是为菩萨摩诃萨修行般若波罗蜜多时，能学无忘失法、恒住舍性。”

具寿善现白佛言：“世尊，云何菩萨摩诃萨修行般若波罗蜜多时，能学一切智、道相智、一切相智？”

佛告善现：“若菩萨摩诃萨修行般若波罗蜜多时，如实知一切智无增无减、无染无净、无自性、不可得而能修习，如实知道相智、一切相智无增无减、无染无净、无自性、不可得而能修习。善现，是为菩萨摩诃萨修行般若波罗蜜多时，能学一切智、道相智、一切相智。”

具寿善现白佛言：“世尊，云何菩萨摩诃萨修行般若波罗蜜多时，能学严净佛土、成熟有情？”

佛告善现：“若菩萨摩诃萨修行般若波罗蜜多时，如实知严净佛土无增无减、无染无净、无自性、不可得而能修习，如实知成熟有情无增无减、无染无净、无自性、不可得而能修习。善现，是为菩萨摩诃萨修行般若波罗蜜多时，能学严净佛土，成熟有情。”

具寿善现白佛言：“世尊，云何菩萨摩诃萨修行般若波罗蜜多时，能学诸余无量无边佛法？”

佛告善现：“若菩萨摩诃萨修行般若波罗蜜多时，如实知诸余无量无边佛法无增无减、无染无净、无自性、不可得而能修习。善现，是为菩萨摩诃萨修行般若波罗蜜多时，能学诸余无量无边佛法。”

尔时，具寿善现白佛言：“世尊，若菩萨摩诃萨修行般若波罗蜜多时，如实了知五蕴等法展转差别，岂不以色蕴坏法界，亦以受、想、行、识蕴坏法界耶？何以故？法界无二无差别故。

“岂不以眼处坏法界，亦以耳、鼻、舌、身、意处坏法界耶？何以故？法界无二无差别故。

“岂不以色处坏法界，亦以声、香、味、触、法处坏法界耶？何以故？法界无二无差别故。

“岂不以眼界坏法界，亦以色界、眼识界及眼触、眼触为缘所生诸受坏法界耶？何以故？法界无二无差别故。

“岂不以耳界坏法界，亦以声界、耳识界及耳触、耳触为缘所生诸受坏法界耶？何以故？法界无二无差别故。

“岂不以鼻界坏法界，亦以香界、鼻识界及鼻触、鼻触为缘所生诸受坏法界耶？何以故？法界无二无差别故。

“岂不以舌界坏法界，亦以味界、舌识界及舌触、舌触为缘所生诸受坏法界耶？何以故？法界无二无差别故。

“岂不以身界坏法界，亦以触界、身识界及身触、身触为缘所生诸受坏法界耶？何以故？法界无二无差别故。

“岂不以意界坏法界，亦以法界、意识界及意触、意触为缘所生诸受坏法界耶？何以故？法界无二无差别故。

“岂不以地界坏法界，亦以水、火、风、空、识界坏法界耶？何以故？法界无二无差别故。

“岂不以苦圣谛坏法界，亦以集、灭、道圣谛坏法界耶？何以故？法界无二无差别故。

“岂不以因缘坏法界，亦以等无间缘、所缘缘、增上缘坏法界耶？何以故？法界无二无差别故。

“岂不以从诸缘所生种种法坏法界耶？何以故？法界无二无差别故。

“岂不以无明坏法界，亦以行、识、名色、六处、触、受、爱、取、有、生、老死愁叹苦忧恼坏法界耶？何以故？法界无二无差别故。

“岂不以内空坏法界，亦以外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空坏法界耶？何以故？法界无二无差别故。

“岂不以真如坏法界，亦以法界、法性、不虚妄性、不变异性、平等性、离生性、法定、法住、实际、虚空界、不思议界坏法界耶？何以故？法界无二无差别故。

“岂不以布施波罗蜜多坏法界，亦以净戒、安忍、精进、静虑、般若、方便善巧、妙愿、力、智波罗蜜多坏法界耶？何以故？法界无二无差别故。

“岂不以极喜地坏法界，亦以离垢地、发光地、焰慧地、极难胜地、现前地、远行地、不动地、善慧地、法云地坏法界耶？何以故？法界无二无差别故。

“岂不以四念住坏法界，亦以四正断、四神足、五根、五力、七等觉支、八圣道支坏法界耶？何以故？法界无二无差别故。

“岂不以四静虑坏法界，亦以四无量、四无色定坏法界耶？何以故？法界无二无差别故。

“岂不以八解脱坏法界，亦以八胜处、九次第定、十遍处坏法界耶？何以故？法界无二无差别故。

“岂不以一切陀罗尼门坏法界，亦以一切三摩地门坏法界耶？何以故？法界无二无差别故。

“岂不以空解脱门坏法界，亦以无相、无愿解脱门坏法界耶？何以故？法界无二无差别故。

“岂不以五眼坏法界，亦以六神通坏法界耶？何以故？法界无二无差别故。

“岂不以如来十力坏法界，亦以四无所畏、四无碍解、十八佛不共法坏法界耶？何以故？法界无二无差别故。

“岂不以大慈坏法界，亦以大悲、大喜、大舍坏法界耶？何以故？法界无二无差别故。

“岂不以无忘失法坏法界，亦以恒住舍性坏法界耶？何以故？法界无二无差别故。

“岂不以一切智坏法界，亦以道相智、一切相智坏法界耶？何以故？法界无二无差别故。

“岂不以严净佛土坏法界，亦以成熟有情坏法界耶？何以故？法界无二无差别故。

“岂不以诸余无量无边佛法坏法界耶？何以故？法界无二无差别故。”

佛告善现：“若离法界，余法可得，可言彼法能坏法界；然离法界，无法可得，故无余法能坏法界。何以故？善现，一切如来应正等觉及诸菩萨、独觉、声闻，知离法界，无法可得；既知无法离法界故，亦不为他施设宣说，是故法界无能坏者。如是，善现，菩萨摩诃萨修行般若波罗蜜多时，应学法界无二、无别、不可坏相。”

时，具寿善现白佛言：“世尊，若菩萨摩诃萨欲学法界，当于何学？”

佛言：“善现，若菩萨摩诃萨欲学法界，当于一切法学。何以故？善现，以一切法皆入法界故。”

具寿善现复白佛言：“世尊，何因缘故，说一切法皆入法界？”

佛言：“善现，如来出世、若不出世，诸法法尔，皆入法界无差别相，不由佛说。所以者何？善现，一切善法若非善法、若有记法若无记法、若有漏法若无漏法、若世间法若出世间法、若有为法若无为法，无不皆入无相、无为、性空法界。是故，善现，菩萨摩诃萨修行般若波罗蜜多时，欲学法界，当学一切法；若学一切法，即学法界。”

尔时，具寿善现白佛言：“世尊，若一切法皆入法界无二无别，云何菩萨摩诃萨当学般若波罗蜜多，亦学静虑、精进、安忍、净戒、布施波罗蜜多？云何菩萨摩诃萨当学初静虑，亦学第二、第三、第四静虑？云何菩萨摩诃萨当学慈无量，亦学悲、喜、舍无量？云何菩萨摩诃萨当学空无边处定，亦学识无边处、无所有处、非想非非想处定？云何菩萨摩诃萨当学四念住，亦学四正断、四神足、五根、五力、七等觉支、八圣道支？云何菩萨摩诃萨当学空解脱门，亦学无相、无愿解脱门？云何菩萨摩诃萨当学八解脱，亦学八胜处、九次第定、十遍处？云何菩萨摩诃萨当学一切陀罗尼门，亦学一切三摩地门？云何菩萨摩诃萨当学内空，亦学外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空？云何菩萨摩诃萨当学真如，亦学法界、法性、不虚妄性、不变异性、平等性、离生性、法定、法住、实际、虚空界、不思议界？云何菩萨摩诃萨当学苦圣谛，亦学集、灭、道圣谛？云何菩萨摩诃萨当学五眼，亦学六神通？云何菩萨摩诃萨当学佛十力，亦学四无所畏、四无碍解、十八佛不共法？云何菩萨摩诃萨当学大慈，亦学大悲、大喜、大舍？云何菩萨摩诃萨当学无忘失法，亦学恒住舍性？云何菩萨摩诃萨当学一切智，亦学道相智、一切相智？云何菩萨摩诃萨当学圆满三十二大士相，亦学圆满八十随好？云何菩萨摩诃萨当学生刹帝利大族、婆罗门大族、长者大族、居士大族？云何菩萨摩诃萨当学生四大王众天、三十三天、夜摩天、睹史多天、乐变化天、他化自在天？云何菩萨摩诃萨当学生梵众天——梵辅天、梵会天、大梵天？云何菩萨摩诃萨当学生光天——少光天、无量光天、极光净天？云何菩萨摩诃萨当学生净天——少净天、无量净天、遍净天？云何菩萨摩诃萨当学生广天——少广天、无量广天、广果天？云何菩萨摩诃萨当学生无想有情天法而不乐生彼？云何菩萨摩诃萨当学生无烦天、无热天、善现天、善见天、色究竟天法而不乐生彼？云何菩萨摩诃萨当学生空无边处天、识无边处天、无所有处天、非想非非想处天法而不乐生彼？云何菩萨摩诃萨当学初发菩提心，亦当学第二、第三、第四、第五、第六、第七、第八、第九、第十发菩提心？云何菩萨摩诃萨当学初菩萨地，亦学第二、第三、第四、第五、第六、第七、第八、第九、第十菩萨地？云何菩萨摩诃萨当学声闻地而不作证，亦当学独觉地而不作证？云何菩萨摩诃萨当学菩萨正性离生，亦当学成熟有情、严净佛土？云何菩萨摩诃萨当学陀罗尼无碍辩，亦学菩萨摩诃萨道诸佛无上正等菩提？如是学已得一切智智，知一切法一切种相？

“世尊，非法界中有如是等种种分别。世尊，将无菩萨由此分别行于颠倒，无戏论中起诸戏论？何以故？世尊，真法界中，都无分别戏论事故。

“世尊，法界非色，亦不离色；法界非受、想、行、识，亦不离受、想、行、识。法界即色，色即法界；法界即受、想、行、识，受、想、行、识即法界。

“世尊，法界非眼处，亦不离眼处；法界非耳、鼻、舌、身、意处，亦不离耳、鼻、舌、身、意处。法界即眼处，眼处即法界；法界即耳、鼻、舌、身、意处，耳、鼻、舌、身、意处即法界。

“世尊，法界非色处，亦不离色处；法界非声、香、味、触、法处，亦不离声、香、味、触、法处。法界即色处，色处即法界；法界即声、香、味、触、法处，声、香、味、触、法处即法界。

“世尊，法界非眼界，亦不离眼界；法界非耳、鼻、舌、身、意界，亦不离耳、鼻、舌、身、意界。法界即眼界，眼界即法界；法界即耳、鼻、舌、身、意界，耳、鼻、舌、身、意界即法界。

“世尊，法界非色界，亦不离色界；法界非声、香、味、触、法界，亦不离声、香、味、触、法界。法界即色界，色界即法界；法界即声、香、味、触、法界，声、香、味、触、法界即法界。

“世尊，法界非眼识界，亦不离眼识界；法界非耳、鼻、舌、身、意识界，亦不离耳、鼻、舌、身、意识界。法界即眼识界，眼识界即法界；法界即耳、鼻、舌、身、意识界，耳、鼻、舌、身、意识界即法界。

“世尊，法界非眼触，亦不离眼触；法界非耳、鼻、舌、身、意触，亦不离耳、鼻、舌、身、意触。法界即眼触，眼触即法界；法界即耳、鼻、舌、身、意触，耳、鼻、舌、身、意触即法界。

“世尊，法界非眼触为缘所生诸受，亦不离眼触为缘所生诸受；法界非耳、鼻、舌、身、意触为缘所生诸受，亦不离耳、鼻、舌、身、意触为缘所生诸受。法界即眼触为缘所生诸受，眼触为缘所生诸受即法界；法界即耳、鼻、舌、身、意触为缘所生诸受，耳、鼻、舌、身、意触为缘所生诸受即法界。

“世尊，法界非地界，亦不离地界；法界非水、火、风、空、识界，亦不离水、火、风、空、识界。法界即地界，地界即法界；法界即水、火、风、空、识界，水、火、风、空、识界即法界。

“世尊，法界非因缘，亦不离因缘；法界非等无间缘、所缘缘、增上缘，亦不离等无间缘、所缘缘、增上缘。法界即因缘，因缘即法界；法界即等无间缘、所缘缘、增上缘，等无间缘、所缘缘、增上缘即法界。

“世尊，法界非从缘所生诸法，亦不离从缘所生诸法；法界即从缘所生诸法，从缘所生诸法即法界。

“世尊，法界非无明，亦不离无明；法界非行、识、名色、六处、触、受、爱、取、有、生、老死愁叹苦忧恼，亦不离行乃至老死愁叹苦忧恼。法界即无明，无明即法界；法界即行乃至老死愁叹苦忧恼，行乃至老死愁叹苦忧恼即法界。

“世尊，法界非布施波罗蜜多，亦不离布施波罗蜜多；法界非净戒、安忍、精进、静虑、般若波罗蜜多，亦不离净戒、安忍、精进、静虑、般若波罗蜜多。法界即布施波罗蜜多，布施波罗蜜多即法界；法界即净戒、安忍、精进、静虑、般若波罗蜜多，净戒、安忍、精进、静虑、般若波罗蜜多即法界。

“世尊，法界非四静虑，亦不离四静虑；法界非四无量、四无色定，亦不离四无量、四无色定。法界即四静虑，四静虑即法界；法界即四无量、四无色定，四无量、四无色定即法界。

“世尊，法界非四念住，亦不离四念住；法界非四正断、四神足、五根、五力、七等觉支、八圣道支，亦不离四正断乃至八圣道支。法界即四念住，四念住即法界；法界即四正断乃至八圣道支，四正断乃至八圣道支即法界。

“世尊，法界非空解脱门，亦不离空解脱门；法界非无相、无愿解脱门，亦不离无相、无愿解脱门。法界即空解脱门，空解脱门即法界；法界即无相、无愿解脱门，无相、无愿解脱门即法界。

“世尊，法界非内空，亦不离内空；法界非外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦不离外空乃至无性自性空。法界即内空，内空即法界；法界即外空乃至无性自性空，外空乃至无性自性空即法界。

“世尊，法界非苦圣谛，亦不离苦圣谛；法界非集、灭、道圣谛，亦不离集、灭、道圣谛。法界即苦圣谛，苦圣谛即法界；法界即集、灭、道圣谛，集、灭、道圣谛即法界。

“世尊，法界非八解脱，亦不离八解脱；法界非八胜处、九次第定、十遍处，亦不离八胜处、九次第定、十遍处。法界即八解脱，八解脱即法界；法界即八胜处、九次第定、十遍处，八胜处、九次第定、十遍处即法界。

“世尊，法界非一切陀罗尼门，亦不离一切陀罗尼门；法界非一切三摩地门，亦不离一切三摩地门。法界即一切陀罗尼门，一切陀罗尼门即法界；法界即一切三摩地门，一切三摩地门即法界。

“世尊，法界非极喜地，亦不离极喜地；法界非离垢地、发光地、焰慧地、极难胜地、现前地、远行地、不动地、善慧地、法云地，亦不离离垢地乃至法云地。法界即极喜地，极喜地即法界；法界即离垢地乃至法云地，离垢地乃至法云地即法界。

“世尊，法界非五眼，亦不离五眼；法界非六神通，亦不离六神通。法界即五眼，五眼即法界；法界即六神通，六神通即法界。

“世尊，法界非佛十力，亦不离佛十力；法界非四无所畏、四无碍解、十八佛不共法，亦不离四无所畏、四无碍解、十八佛不共法。法界即佛十力，佛十力即法界；法界即四无所畏、四无碍解、十八佛不共法，四无所畏、四无碍解、十八佛不共法即法界。

“世尊，法界非大慈，亦不离大慈；法界非大悲、大喜、大舍，亦不离大悲、大喜、大舍。法界即大慈，大慈即法界；法界即大悲、大喜、大舍，大悲、大喜、大舍即法界。

“世尊，法界非无忘失法，亦不离无忘失法；法界非恒住舍性，亦不离恒住舍性。法界即无忘失法，无忘失法即法界；法界即恒住舍性，恒住舍性即法界。

“世尊，法界非一切智，亦不离一切智；法界非道相智、一切相智，亦不离道相智、一切相智。法界即一切智，一切智即法界；法界即道相智、一切相智，道相智、一切相智即法界。

“世尊，法界非三十二大士相，亦不离三十二大士相；法界非八十随好，亦不离八十随好。法界即三十二大士相，三十二大士相即法界；法界即八十随好，八十随好即法界。

“世尊，法界非预流果，亦不离预流果；法界非一来、不还、阿罗汉果、独觉菩提，亦不离一来、不还、阿罗汉果、独觉菩提。法界即预流果，预流果即法界；法界即一来、不还、阿罗汉果、独觉菩提，一来、不还、阿罗汉果、独觉菩提即法界。

“世尊，法界非一切菩萨摩诃萨行，亦不离一切菩萨摩诃萨行；法界非诸佛无上正等菩提，亦不离诸佛无上正等菩提。法界即一切菩萨摩诃萨行，一切菩萨摩诃萨行即法界；法界即诸佛无上正等菩提，诸佛无上正等菩提即法界。

“世尊，法界非世间法，亦不离世间法；法界非出世法，亦不离出世法。法界即世间法，世间法即法界；法界即出世法，出世法即法界。

“世尊，法界非有漏法，亦不离有漏法；法界非无漏法，亦不离无漏法。法界即有漏法，有漏法即法界；法界即无漏法，无漏法即法界。

“世尊，法界非有为法，亦不离有为法；法界非无为法，亦不离无为法。法界即有为法，有为法即法界；法界即无为法，无为法即法界。”

佛告善现：“如是，如是，如汝所说，真法界中无一切种种分别戏论。

“善现，色非法界，亦不离色别有法界；受、想、行、识非法界，亦不离受、想、行、识别有法界。色即法界，法界即色；受、想、行、识即法界，法界即受、想、行、识。

“善现，眼处非法界，亦不离眼处别有法界；耳、鼻、舌、身、意处非法界，亦不离耳、鼻、舌、身、意处别有法界。眼处即法界，法界即眼处；耳、鼻、舌、身、意处即法界，法界即耳、鼻、舌、身、意处。

“善现，色处非法界，亦不离色处别有法界；声、香、味、触、法处非法界，亦不离声、香、味、触、法处别有法界。色处即法界，法界即色处；声、香、味、触、法处即法界，法界即声、香、味、触、法处。

“善现，眼界非法界，亦不离眼界别有法界；耳、鼻、舌、身、意界非法界，亦不离耳、鼻、舌、身、意界别有法界。眼界即法界，法界即眼界；耳、鼻、舌、身、意界即法界，法界即耳、鼻、舌、身、意界。

“善现，色界非法界，亦不离色界别有法界；声、香、味、触、法界非法界，亦不离声、香、味、触、法界别有法界。色界即法界，法界即色界；声、香、味、触、法界即法界，法界即声、香、味、触、法界。

“善现，眼识界非法界，亦不离眼识界别有法界；耳、鼻、舌、身、意识界非法界，亦不离耳、鼻、舌、身、意识界别有法界。眼识界即法界，法界即眼识界；耳、鼻、舌、身、意识界即法界，法界即耳、鼻、舌、身、意识界。

“善现，眼触非法界，亦不离眼触别有法界；耳、鼻、舌、身、意触非法界，亦不离耳、鼻、舌、身、意触别有法界。眼触即法界，法界即眼触；耳、鼻、舌、身、意触即法界，法界即耳、鼻、舌、身、意触。

“善现，眼触为缘所生诸受非法界，亦不离眼触为缘所生诸受别有法界；耳、鼻、舌、身、意触为缘所生诸受非法界，亦不离耳、鼻、舌、身、意触为缘所生诸受别有法界。眼触为缘所生诸受即法界，法界即眼触为缘所生诸受；耳、鼻、舌、身、意触为缘所生诸受即法界，法界即耳、鼻、舌、身、意触为缘所生诸受。

“善现，地界非法界，亦不离地界别有法界；水、火、风、空、识界非法界，亦不离水、火、风、空、识界别有法界。地界即法界，法界即地界；水、火、风、空、识界即法界，法界即水、火、风、空、识界。

“善现，因缘非法界，亦不离因缘别有法界；等无间缘、所缘缘、增上缘非法界，亦不离等无间缘、所缘缘、增上缘别有法界。因缘即法界，法界即因缘；等无间缘、所缘缘、增上缘即法界，法界即等无间缘、所缘缘、增上缘。

“善现，从缘所生诸法非法界，亦不离从缘所生诸法别有法界；从缘所生诸法即法界，法界即从缘所生诸法。

“善现，无明非法界，亦不离无明别有法界；行、识、名色、六处、触、受、爱、取、有、生、老死愁叹苦忧恼非法界，亦不离行乃至老死愁叹苦忧恼别有法界。无明即法界，法界即无明；行乃至老死愁叹苦忧恼即法界，法界即行乃至老死愁叹苦忧恼。

“善现，布施波罗蜜多非法界，亦不离布施波罗蜜多别有法界；净戒、安忍、精进、静虑、般若波罗蜜多非法界，亦不离净戒、安忍、精进、静虑、般若波罗蜜多别有法界。布施波罗蜜多即法界，法界即布施波罗蜜多；净戒、安忍、精进、静虑、般若波罗蜜多即法界，法界即净戒、安忍、精进、静虑、般若波罗蜜多。

“善现，四静虑非法界，亦不离四静虑别有法界；四无量、四无色定非法界，亦不离四无量、四无色定别有法界。四静虑即法界，法界即四静虑；四无量、四无色定即法界，法界即四无量、四无色定。

## 大般若波罗蜜多经卷第三百八十六

### 初分诸法平等品第六十九之四

“善现，四念住非法界，亦不离四念住别有法界；四正断、四神足、五根、五力、七等觉支、八圣道支非法界，亦不离四正断乃至八圣道支别有法界。四念住即法界，法界即四念住；四正断乃至八圣道支即法界，法界即四正断乃至八圣道支。

“善现，空解脱门非法界，亦不离空解脱门别有法界；无相、无愿解脱门非法界，亦不离无相、无愿解脱门别有法界。空解脱门即法界，法界即空解脱门，无相、无愿解脱门即法界，法界即无相、无愿解脱门。

“善现，内空非法界，亦不离内空别有法界；外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空非法界，亦不离外空乃至无性自性空别有法界。内空即法界，法界即内空；外空乃至无性自性空即法界，法界即外空乃至无性自性空。

“善现，苦圣谛非法界，亦不离苦圣谛别有法界；集、灭、道圣谛非法界，亦不离集、灭、道圣谛别有法界。苦圣谛即法界，法界即苦圣谛；集、灭、道圣谛即法界，法界即集、灭、道圣谛。

“善现，八解脱非法界，亦不离八解脱别有法界；八胜处、九次第定、十遍处非法界，亦不离八胜处、九次第定、十遍处别有法界。八解脱即法界，法界即八解脱；八胜处、九次第定、十遍处即法界，法界即八胜处、九次第定、十遍处。

“善现，一切陀罗尼门非法界，亦不离一切陀罗尼门别有法界；一切三摩地门非法界，亦不离一切三摩地门别有法界。一切陀罗尼门即法界，法界即一切陀罗尼门；一切三摩地门即法界，法界即一切三摩地门。

“善现，极喜地非法界，亦不离极喜地别有法界；离垢地、发光地、焰慧地、极难胜地、现前地、远行地、不动地、善慧地、法云地非法界，亦不离离垢地乃至法云地别有法界。极喜地即法界，法界即极喜地；离垢地乃至法云地即法界，法界即离垢地乃至法云地。

“善现，五眼非法界，亦不离五眼别有法界，六神通非法界，亦不离六神通别有法界。五眼即法界，法界即五眼；六神通即法界，法界即六神通。

“善现，佛十力非法界，亦不离佛十力别有法界；四无所畏、四无碍解、十八佛不共法非法界，亦不离四无所畏、四无碍解、十八佛不共法别有法界。佛十力即法界，法界即佛十力；四无所畏、四无碍解、十八佛不共法即法界，法界即四无所畏、四无碍解、十八佛不共法。

“善现，大慈非法界，亦不离大慈别有法界；大悲、大喜、大舍非法界，亦不离大悲、大喜、大舍别有法界。大慈即法界，法界即大慈；大悲、大喜、大舍即法界，法界即大悲、大喜、大舍。

“善现，无忘失法非法界，亦不离无忘失法别有法界；恒住舍性非法界，亦不离恒住舍性别有法界。无忘失法即法界，法界即无忘失法；恒住舍性即法界，法界即恒住舍性。

“善现，一切智非法界，亦不离一切智别有法界；道相智、一切相智非法界，亦不离道相智、一切相智别有法界。一切智即法界，法界即一切智；道相智、一切相智即法界，法界即道相智、一切相智。

“善现，三十二大士相非法界，亦不离三十二大士相别有法界；八十随好非法界，亦不离八十随好别有法界。三十二大士相即法界，法界即三十二大士相；八十随好即法界，法界即八十随好。

“善现，预流果非法界，亦不离预流果别有法界；一来、不还、阿罗汉果、独觉菩提非法界，亦不离一来、不还、阿罗汉果、独觉菩提别有法界。预流果即法界，法界即预流果；一来、不还、阿罗汉果、独觉菩提即法界，法界即一来、不还、阿罗汉果、独觉菩提。

“善现，一切菩萨摩诃萨行非法界，亦不离一切菩萨摩诃萨行别有法界；诸佛无上正等菩提非法界，亦不离诸佛无上正等菩提别有法界。一切菩萨摩诃萨行即法界，法界即一切菩萨摩诃萨行；诸佛无上正等菩提即法界，法界即诸佛无上正等菩提。

“善现，世间法非法界，亦不离世间法别有法界；出世法非法界，亦不离出世法别有法界。世间法即法界，法界即世间法；出世法即法界，法界即出世法。

“善现，有漏法非法界，亦不离有漏法别有法界；无漏法非法界，亦不离无漏法别有法界。有漏法即法界，法界即有漏法；无漏法即法界，法界即无漏法。

“善现，有为法非法界，亦不离有为法别有法界；无为法非法界，亦不离无为法别有法界。有为法即法界，法界即有为法；无为法即法界，法界即无为法。

“善现，菩萨摩诃萨修行般若波罗蜜多时，若见有法离法界者，便非正趣所求无上正等菩提。善现，菩萨摩诃萨修行般若波罗蜜多时，知一切法不离法界。

“善现，菩萨摩诃萨修行般若波罗蜜多时，知一切法即法界，以方便善巧无名相法，为诸有情寄名相说，谓此是色，此是受、想、行、识；此是眼处，此是耳、鼻、舌、身、意处；此是色处，此是声、香、味、触、法处；此是眼界，此是耳、鼻、舌、身、意界；此是色界，此是声、香、味、触、法界；此是眼识界，此是耳、鼻、舌、身、意识界；此是眼触，此是耳、鼻、舌、身、意触；此是眼触为缘所生诸受，此是耳、鼻、舌、身、意触为缘所生诸受；此是地界，此是水、火、风、空、识界；此是因缘，此是等无间缘、所缘缘、增上缘；此是从缘所生诸法；此是无明，此是行、识、名色、六处、触、受、爱、取、有、生、老死愁叹苦忧恼；此是世间法，此是出世法；此是色法，此是非色法；此是有见法，此是无见法；此是有漏法，此是无漏法；此是有为法，此是无为法；此是布施波罗蜜多，此是净戒、安忍、精进、静虑、般若波罗蜜多；此是四静虑，此是四无量、四无色定；此是四念住，此是四正断、四神足、五根、五力、七等觉支、八圣道支；此是空解脱门，此是无相、无愿解脱门；此是内空，此是外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；此是真如，此是法界、法性、不虚妄性、不变异性、平等性、离生性、法定、法住、实际、虚空界、不思议界；此是苦圣谛，此是集、灭、道圣谛；此是八解脱，此是八胜处、九次第定、十遍处；此是一切陀罗尼门，此是一切三摩地门；此是极喜地，此是离垢地、发光地、焰慧地、极难胜地、现前地、远行地、不动地、善慧地、法云地；此是五眼，此是六神通；此是佛十力，此是四无所畏、四无碍解、十八佛不共法；此是大慈，此是大悲、大喜、大舍；此是无忘失法，此是恒住舍性；此是一切智，此是道相智、一切相智；此是三十二大士相，此是八十随好；此是预流果，此是一来、不还、阿罗汉果、独觉菩提；此是一切菩萨摩诃萨行，此是诸佛无上正等菩提。

“善现，如巧幻师或彼弟子，执持少物于众人前，幻作种种异类色相，谓或幻作男女、大小，象、马、牛、羊、驼、驴、鸡等种种禽兽；或复幻作城邑、聚落、园林、池沼，种种庄严甚可爱乐；或复幻作衣服、饮食、房舍、卧具、香华、璎珞种种珍宝；或复幻作无量种类伎乐俳优，令无量人欢娱受乐；或复幻作种种形相令行布施，或令持戒，或令修忍，或令精进，或令修定，或令修慧；或复现生刹帝利大族，或复现生婆罗门大族，或复现生长者大族，或复现生居士大族；或复幻作诸山、大海、妙高山王、轮围山等；或复现生四大王众天、三十三天、夜摩天、睹史多天、乐变化天、他化自在天；或复现生梵众天——梵辅天、梵会天、大梵天；或复现生光天——少光天、无量光天、极光净天；或复现生净天——少净天、无量净天、遍净天；或复现生广天——少广天、无量广天、广果天；或复现生无想天；或生无烦天、无热天、善现天、善见天、色究竟天；或复现生空无边处天、识无边处天、无所有处天、非想非非想处天；或复现作预流、一来、不还、阿罗汉、独觉；或复现作菩萨摩诃萨，从初发心修行布施、净戒、安忍、精进、静虑、般若波罗蜜多，修行四静虑、四无量、四无色定，修行四念住、四正断、四神足、五根、五力、七等觉支、八圣道支，修行空、无相、无愿解脱门，学住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，学住真如、法界、法性、不虚妄性、不变异性、平等性、离生性、法定、法住、实际、虚空界、不思议界，学住苦、集、灭、道圣谛，趣入菩萨正性离生，修行极喜地、离垢地、发光地、焰慧地、极难胜地、现前地、远行地、不动地、善慧地、法云地，游戏八解脱、八胜处、九次第定、十遍处，游戏一切陀罗尼门、一切三摩地门，引发种种殊胜神通，放大光明照诸世界，严净佛土，成熟有情，修行种种诸佛功德；或复幻作如来、应、正等觉，具三十二大丈夫相，八十随好圆满庄严，成就十力、四无所畏、四无碍解、十八佛不共法、大慈、大悲、大喜、大舍、无忘失法、恒住舍性、一切智、道相智、一切相智等无量无边不可思议希有功德。

“善现，如是幻师或彼弟子为惑他故，于众人前幻作此等诸幻化事。其中无智男女大小见是事已，咸惊叹言：‘奇哉！此人妙解众伎，能作种种甚希有事！乃至能作如来之身，相好庄严，具诸功德，令众欢乐，自显伎能。’其中有智见此事已，作是思惟：‘甚为奇异！云何此人能现是事？此中无有实事可得，而令众人迷谬欢乐，于无实物起实物想！’

“善现，菩萨摩诃萨亦复如是，修行般若波罗蜜多时，虽不见有法离真法界，亦不见法界离诸法，亦不见有情及彼施设实事可得，而能种种善巧方便，自行布施波罗蜜多，亦劝他行布施波罗蜜多，无倒称扬行布施波罗蜜多法，欢喜赞叹行布施波罗蜜多者；自行净戒波罗蜜多，亦劝他行净戒波罗蜜多，无倒称扬行净戒波罗蜜多法，欢喜赞叹行净戒波罗蜜多者；自行安忍波罗蜜多，亦劝他行安忍波罗蜜多，无倒称扬行安忍波罗蜜多法，欢喜赞叹行安忍波罗蜜多者；自行精进波罗蜜多，亦劝他行精进波罗蜜多，无倒称扬行精进波罗蜜多法，欢喜赞叹行精进波罗蜜多者；自行静虑波罗蜜多，亦劝他行静虑波罗蜜多，无倒称扬行静虑波罗蜜多法，欢喜赞叹行静虑波罗蜜多者；自行般若波罗蜜多，亦劝他行般若波罗蜜多，无倒称扬行般若波罗蜜多法，欢喜赞叹行般若波罗蜜多者；自受持十善业道，亦劝他受持十善业道，无倒称扬受持十善业道法，欢喜赞叹受持十善业道者；自受持五戒，亦劝他受持五戒，无倒称扬受持五戒法，欢喜赞叹受持五戒者；自受持八戒，亦劝他受持八戒，无倒称扬受持八戒法，欢喜赞叹受持八戒者；自受持出家戒，亦劝他受持出家戒，无倒称扬受持出家戒法，欢喜赞叹受持出家戒者；自修四静虑、四无量、四无色定，亦劝他修四静虑、四无量、四无色定，无倒称扬修四静虑、四无量、四无色定法，欢喜赞叹修四静虑、四无量、四无色定者；自修四念住、四正断、四神足、五根、五力、七等觉支、八圣道支，亦劝他修四念住乃至八圣道支，无倒称扬修四念住乃至八圣道支法，欢喜赞叹修四念住乃至八圣道支者；自修空、无相、无愿解脱门，亦劝他修空、无相、无愿解脱门，无倒称扬修空、无相、无愿解脱门法，欢喜赞叹修空、无相、无愿解脱门者；自住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦劝他住内空乃至无性自性空，无倒称扬住内空乃至无性自性空法，欢喜赞叹住内空乃至无性自性空者；自住真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦劝他住真如乃至不思议界，无倒称扬住真如乃至不思议界法，欢喜赞叹住真如乃至不思议界者；自住苦、集、灭、道圣谛，亦劝他住苦、集、灭、道圣谛，无倒称扬住苦、集、灭、道圣谛法，欢喜赞叹住苦、集、灭、道圣谛者；自修八解脱、八胜处、九次第定、十遍处，亦劝他修八解脱乃至十遍处，无倒称扬修八解脱乃至十遍处法，欢喜赞叹修八解脱乃至十遍处者；自修一切陀罗尼门、三摩地门，亦劝他修一切陀罗尼门、三摩地门，无倒称扬修一切陀罗尼门、三摩地门法，欢喜赞叹修一切陀罗尼门、三摩地门者；自修菩萨十地，亦劝他修菩萨十地，无倒称扬修菩萨十地法，欢喜赞叹修菩萨十地者；自修五眼、六神通，亦劝他修五眼、六神通，无倒称扬修五眼、六神通法，欢喜赞叹修五眼、六神通者；自修佛十力、四无所畏、四无碍解、大慈、大悲、大喜、大舍、十八佛不共法，亦劝他修佛十力乃至十八佛不共法，无倒称扬修佛十力乃至十八佛不共法法，欢喜赞叹修佛十力乃至十八佛不共法者；自圆满三十二大士相、八十随好，亦劝他圆满三十二大士相、八十随好，无倒称扬圆满三十二大士相、八十随好法，欢喜赞叹圆满三十二大士相、八十随好者；自修无忘失法、恒住舍性，亦劝他修无忘失法、恒住舍性，无倒称扬修无忘失法、恒住舍性法，欢喜赞叹修无忘失法、恒住舍性者；自修一切智、道相智、一切相智，亦劝他修一切智、道相智、一切相智，无倒称扬修一切智、道相智、一切相智法，欢喜赞叹修一切智、道相智、一切相智者。

“善现，若真法界初、中、后位有差别者，则诸菩萨摩诃萨修行般若波罗蜜多时，不能方便善巧说真法界，成熟有情，严净佛土，修诸菩萨摩诃萨行，证得无上正等菩提；以真法界初、中、后位常无差别，是故菩萨摩诃萨修行般若波罗蜜多时，能方便善巧说真法界，成熟有情，严净佛土，修诸菩萨摩诃萨行，证得无上正等菩提。”

### 初分不可动品第七十之一

尔时，具寿善现白佛言：“世尊，若诸有情及有情施设皆毕竟不可得者，诸菩萨摩诃萨为谁故修行般若波罗蜜多？”

佛告善现：“诸菩萨摩诃萨以实际为量故修行般若波罗蜜多。善现，若有情际与实际异者，诸菩萨摩诃萨则不应修行般若波罗蜜多；以有情际不异实际，是故菩萨摩诃萨为诸有情修行般若波罗蜜多。复次，善现，诸菩萨摩诃萨修行般若波罗蜜多时，以不坏实际法，安立有情于实际中。”

时，具寿善现白佛言：“世尊，若有情际即是实际，云何菩萨摩诃萨修行般若波罗蜜多时，以不坏实际法，安立有情于实际中？世尊，若菩萨摩诃萨修行般若波罗蜜多时，安立有情于实际中者，则为安立实际于实际。世尊，若菩萨摩诃萨修行般若波罗蜜多时，安立实际于实际者，则为安立自性于自性，然不应安立自性于自性。世尊，云何可说菩萨摩诃萨修行般若波罗蜜多时，以不坏实际法，安立有情于实际中？”

佛告善现：“不可安立实际于实际，亦不可安立自性于自性，然诸菩萨摩诃萨修行般若波罗蜜多时，方便善巧能安立有情于实际中，而有情际不异实际。如是，善现，有情际与实际，无二、无二分。”

具寿善现白佛言：“世尊，何等名为诸菩萨摩诃萨方便善巧？诸菩萨摩诃萨修行般若波罗蜜多时，由此方便善巧力故，安立有情于实际中，而能不坏实际之相？”

佛告善现：“诸菩萨摩诃萨修行般若波罗蜜多时，从初发心成就如是方便善巧；由此方便善巧力故，安立有情于布施中；既安立已，为说布施前、后、中际无差别相，作是言：‘善男子，如是布施前、后、中际一切皆空，施者、受者、施所得果亦复皆空，如是一切于实际中都无所有、皆不可得。汝等勿执布施有异，施者、受者、施果、实际亦各有异。汝等若能不执布施、施者、受者、施果、实际各有异者，所修施福，则趣甘露，得甘露果，必以甘露而作后边。’

“复作是言：‘诸善男子，汝等以此所修布施，勿取色，勿取受、想、行、识；勿取眼处，勿取耳、鼻、舌、身、意处；勿取色处，勿取声、香、味、触、法处；勿取眼界，勿取耳、鼻、舌、身、意界；勿取色界，勿取声、香、味、触、法界；勿取眼识界，勿取耳、鼻、舌、身、意识界；勿取眼触，勿取耳、鼻、舌、身、意触；勿取眼触为缘所生诸受，勿取耳、鼻、舌、身、意触为缘所生诸受；勿取地界，勿取水、火、风、空、识界；勿取因缘，勿取等无间缘、所缘缘、增上缘；勿取从缘所生诸法；勿取无明，勿取行、识、名色、六处、触、受、爱、取、有、生、老死愁叹苦忧恼；勿取布施波罗蜜多，勿取净戒、安忍、精进、静虑、般若波罗蜜多；勿取四静虑，勿取四无量、四无色定；勿取四念住，勿取四正断、四神足、五根、五力、七等觉支、八圣道支；勿取空解脱门，勿取无相、无愿解脱门；勿取内空，勿取外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；勿取真如，勿取法界、法性、不虚妄性、不变异性、平等性、离生性、法定、法住、实际、虚空界、不思议界；勿取苦圣谛，勿取集、灭、道圣谛；勿取八解脱，勿取八胜处、九次第定、十遍处；勿取一切陀罗尼门，勿取一切三摩地门；勿取极喜地，勿取离垢地、发光地、焰慧地、极难胜地、现前地、远行地、不动地、善慧地、法云地；勿取五眼，勿取六神通；勿取佛十力，勿取四无所畏、四无碍解、大慈、大悲、大喜、大舍、十八佛不共法；勿取三十二大士相，勿取八十随好；勿取无忘失法，勿取恒住舍性；勿取一切智，勿取道相智、一切相智；勿取预流果，勿取一来、不还、阿罗汉果、独觉菩提；勿取一切菩萨摩诃萨行，勿取诸佛无上正等菩提；勿取世间法，勿取出世法；勿取有漏法，勿取无漏法；勿取有为法，勿取无为法。何以故？一切布施布施性空，一切施者施者性空，一切受者受者性空，一切施果施果性空。空中布施不可得，施者不可得，受者不可得，施果不可得。何以故？如是诸法及余诸法所有自性毕竟空故，毕竟空中如是诸法不可得故。’

“复次，善现，诸菩萨摩诃萨修行般若波罗蜜多时，从初发心成就如是方便善巧；由此方便善巧力故，安立有情于净戒中；既安立已，作是言：‘善男子，汝等今者，于诸有情应深慈愍，离断生命，离不与取，离欲邪行，离虚诳语，离离间语，离粗恶语，离杂秽语，离贪欲，离瞋恚，离邪见。何以故？善男子，如是诸法都无自性，汝等不应分别执著。汝等复应审谛观察，何法名生，欲断其命？复何缘故而断彼命？何法名为所不与物、欲取其物？复何缘故而取彼物？何法名为所行邪境、欲行邪行？复何缘故而行邪行？何法名为应虚诳境、欲行虚诳？复何缘故说虚诳语？何法名为应离间境、欲行离间？复何缘故说离间语？何法名为应毁辱境、欲行毁辱？复何缘故说粗恶语？何法名为诸杂秽事、欲杂秽说？复何缘故说杂秽语？何法名为所应贪物、欲起贪欲？复何缘故而起贪欲？何法名为所应瞋境、欲起瞋恚？复何缘故而起瞋恚？何法名为所邪见境、欲起邪见？复何缘故而起邪见？如是一切自性皆空。’

“善现，是菩萨摩诃萨修行般若波罗蜜多时，成就如是方便善巧，能善成熟诸有情类，为说布施及净戒果俱不可得，令知布施及净戒果自性俱空。彼既了知所修布施及净戒果自性空已，能于其中不生执著；由不执著，心无散乱；无散乱故，能发妙慧；由此妙慧，永断随眠及诸缠已，入无余依般涅槃界。善现，如是依世俗说，不依胜义。所以者何？空中无有少法可得，若已涅槃、若当涅槃、若今涅槃、若涅槃者、若由此故得般涅槃。如是一切都无所有、皆毕竟空，毕竟空性即是涅槃，离此涅槃无别有法。

“复次，善现，诸菩萨摩诃萨修行般若波罗蜜多时，从初发心成就如是方便善巧；由此方便善巧力故，见诸有情心多瞋忿，深生慈愍方便教诫，作是言：‘善男子，应修安忍，乐安忍法，调伏其心受安忍行。汝所瞋法，自性皆空，云何于中而起瞋忿？汝等复应审谛观察，我由何法而起瞋忿？谁能瞋忿？瞋忿于谁？如是诸法本性皆空，本性空法未尝不空。如是空性，非如来作，非独觉作，非声闻作，非菩萨作，亦非天、龙、诸神、药叉、健达缚、阿素洛、揭路荼、紧捺洛、莫呼洛伽、人非人作，亦非四大王众天、三十三天、夜摩天、睹史多天、乐变化天、他化自在天作，亦非梵众天——梵辅天、梵会天、大梵天作，亦非光天——少光天、无量光天、极光净天作，亦非净天——少净天、无量净天、遍净天作，亦非广天——少广天、无量广天、广果天作，亦非无想天作，亦非无烦天、无热天、善现天、善见天、色究竟天作，亦非空无边处天、识无边处天、无所有处天、非想非非想处天作。汝等复应如实观察，如是瞋忿由何而生？为属于谁？复于谁起？当获何果？现得何利？是一切法本性皆空，非空性中可有瞋忿，故应安忍以自饶益。’

“如是，善现，菩萨摩诃萨修行般若波罗蜜多时，方便善巧安立有情于性空理、性空因果，渐以无上正等菩提示现、劝导、赞励、庆喜，令善安住速能证得。善现，如是依世俗说，不依胜义。所以者何？本性空中，能得、所得、得处、得时，一切非有。善现，是名实际本性空理。诸菩萨摩诃萨为欲饶益诸有情故，依此实际本性空理修行般若波罗蜜多时，不得有情，亦复不得有情施设。何以故？善现，以一切法离有情故。

“复次，善现，诸菩萨摩诃萨修行般若波罗蜜多时，从初发心成就如是方便善巧；由此方便善巧力故，见诸有情身心懈怠退失精进，方便劝导令其发起身心精进修诸善法，作是言：‘善男子，本性空中，无懈怠法、无懈怠者、无懈怠处、无懈怠时、无由此事发生懈怠。是一切法皆本性空，不越空理。汝等应发身心精进，舍诸懈怠，勤修善法，谓修布施波罗蜜多，若修净戒波罗蜜多，若修安忍波罗蜜多，若修精进波罗蜜多，若修静虑波罗蜜多，若修般若波罗蜜多，若修四静虑、四无量、四无色定，若修四念住、四正断、四神足、五根、五力、七等觉支、八圣道支，若修空、无相、无愿解脱门，若住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，若住真如、法界、法性、不虚妄性、不变异性、平等性、离生性、法定、法住、实际、虚空界、不思议界，若住苦、集、灭、道圣谛，若修八解脱、八胜处、九次第定、十遍处，若修一切陀罗尼门、三摩地门，若修极喜地、离垢地、发光地、焰慧地、极难胜地、现前地、远行地、不动地、善慧地、法云地，若修五眼、六神通，若修佛十力、四无所畏、四无碍解、十八佛不共法，若修大慈、大悲、大喜、大舍，若修三十二大士相、八十随好，若修无忘失法、恒住舍性，若修一切智、道相智、一切相智，若修诸余一切佛法勿生懈怠，若生懈怠受苦无穷。诸善男子，是一切法本性皆空无诸障碍，汝等应观本性空理无障碍中，无懈怠法、无懈怠者，此处、时、缘亦不可得。’

“如是，善现，诸菩萨摩诃萨修行般若波罗蜜多时，方便善巧安立有情，令住诸法本性空理，虽令安住而无二想。所以者何？本性空理无二、无二分，非无二法可于其中而作二想。

## 大般若波罗蜜多经卷第三百八十七

### 初分不可动品第七十之二

“复次，善现，是菩萨摩诃萨修行般若波罗蜜多，依本性空教授教诫诸有情类令勤精进，作是言：‘善男子，汝于善法当勤精进。若修布施、净戒、安忍、精进、静虑、般若波罗蜜多时，于此诸法勿思惟二及不二相；若修四静虑、四无量、四无色定时，于此诸法勿思惟二及不二相；若修四念住、四正断、四神足、五根、五力、七等觉支、八圣道支时，于此诸法勿思惟二及不二相；若修空、无相、无愿解脱门时，于此诸法勿思惟二及不二相；若住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空时，于此诸法勿思惟二及不二相；若住真如、法界、法性、不虚妄性、不变异性、平等性、离生性、法定、法住、实际、虚空界、不思议界时，于此诸法勿思惟二及不二相；若住苦、集、灭、道圣谛时，于此诸法勿思惟二及不二相；若修八解脱、八胜处、九次第定、十遍处时，于此诸法勿思惟二及不二相；若修一切陀罗尼门、三摩地门时，于此诸法勿思惟二及不二相；若修极喜地、离垢地、发光地、焰慧地、极难胜地、现前地、远行地、不动地、善慧地、法云地时，于此诸法勿思惟二及不二相；若修五眼、六神通时，于此诸法勿思惟二及不二相；若修佛十力、四无所畏、四无碍解、十八佛不共法时，于此诸法勿思惟二及不二相；若修大慈、大悲、大喜、大舍时，于此诸法勿思惟二及不二相；若修三十二大士相、八十随好时，于此诸法勿思惟二及不二相；若修无忘失法、恒住舍性时，于此诸法勿思惟二及不二相；若修一切智、道相智、一切相智时，于此诸法勿思惟二及不二相；若修诸余一切佛法时，于此诸法勿思惟二及不二相。何以故？善男子，如是诸法皆本性空，本性空理不应思惟二、不二故。’

“如是，善现，诸菩萨摩诃萨修行般若波罗蜜多，方便善巧行菩萨行成熟有情；诸有情类既成熟已，随其所应渐次安立，或令住预流果，或令住一来果，或令住不还果，或令住阿罗汉果，或令住独觉菩提，或令住菩萨摩诃萨位，或令住无上正等菩提。

“复次，善现，诸菩萨摩诃萨修行般若波罗蜜多时，从初发心成就如是方便善巧；由此方便善巧力故，见诸有情心多散动，于诸欲境不能寂静，方便令入胜三摩地，谓作是言：‘来！善男子，汝应修习胜三摩地，勿起散乱及等持想。何以故？善男子，是一切法皆本性空。本性空中，无法可得、可名散乱或名一心。汝等若能住此胜定，所作善事皆速成满，亦随所欲住本性空。云何名为所作善事？谓起胜净身、语、意业，若修布施、净戒、安忍、精进、静虑、般若波罗蜜多，若修四念住、四正断、四神足、五根、五力、七等觉支、八圣道支，若修空、无相、无愿解脱门，若住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，若住真如、法界、法性、不虚妄性、不变异性、平等性、离生性、法定、法住、实际、虚空界、不思议界，若住苦、集、灭、道圣谛，若修四静虑、四无量、四无色定，若修八解脱、八胜处、九次第定、十遍处，若修一切陀罗尼门、三摩地门，若趣菩萨正性离生，若修菩萨摩诃萨地，若修五眼、六神通，若修佛十力、四无所畏、四无碍解、十八佛不共法，若修大慈、大悲、大喜、大舍，若修三十二大士相、八十随好，若修无忘失法、恒住舍性，若修一切智、道相智、一切相智，若修声闻道、独觉道、菩萨道、如来道，若修预流果、一来果、不还果、阿罗汉果、独觉菩提及佛无上正等菩提，若成熟有情，若严净佛土。如是一切胜净善法，由胜定力皆速成办，及随所愿住本性空。’

“如是，善现，诸菩萨摩诃萨修行般若波罗蜜多，方便善巧为欲饶益诸有情故，从初发心乃至究竟，求作善利常无间断；为欲饶益诸有情故，从一佛土至一佛土，供养恭敬、尊重赞叹诸佛世尊，于诸佛所听受正法，舍身受身经无数劫，乃至无上正等菩提，于其中间终不忘失。

“善现，是诸菩萨得陀罗尼，身、语、意根常无退减。何以故？是菩萨摩诃萨恒具善修一切智智，诸有所作能善思惟。由具善修一切智智，诸有所作能善思惟，于一切道悉能修习，谓声闻道、若独觉道、若菩萨道、若如来道、若胜天道、若胜人道、若诸菩萨胜神通道。诸菩萨摩诃萨由此殊胜神通道故，常作饶益曾无退失。是菩萨摩诃萨住此殊胜异熟神通，恒作有情胜利乐事，虽经诸趣生死轮回，而胜神通常无退减。如是，善现，诸菩萨摩诃萨修行般若波罗蜜多，住本性空方便善巧，能善利乐诸有情类。

“复次，善现，诸菩萨摩诃萨修行般若波罗蜜多时，从初发心成就如是方便善巧；由此方便善巧力故住本性空，见有情类智慧薄少，愚痴颠倒造诸恶业，方便引入胜智慧门，作是言：‘善男子，应修般若波罗蜜多观一切法本性空寂。汝等若能修此般若观一切法本性皆空，诸所修行身、语、意业，皆趣甘露，得甘露果，必以甘露而作后边。诸善男子，是一切法皆本性空。本性空中，有情及法虽不可得，而所修行亦无退失。何以故？善男子，本性空中，无增减法、无增减者。所以者何？本性空理，非有自性、非无自性，离诸分别，绝诸戏论，故于此中无增无减，由斯所作终无退失。是故汝等应修般若波罗蜜多，观本性空，作所应作。’如是，善现，诸菩萨摩诃萨修行般若波罗蜜多，方便善巧教授教诫诸有情类，令修般若波罗蜜多观本性空，修诸善业。

“善现，是菩萨摩诃萨如是教授教诫有情修诸善业常无懈废，所谓自常行十善业道，亦劝他常行十善业道；自常受持五戒，亦劝他常受持五戒；自常受持八戒，亦劝他常受持八戒；自常受持出家戒，亦劝他常受持出家戒；自常修四静虑，亦劝他常修四静虑；自常修四无量，亦劝他常修四无量；自常修四无色定，亦劝他常修四无色定；自常修四念住、四正断、四神足、五根、五力、七等觉支、八圣道支，亦劝他常修四念住、四正断、四神足、五根、五力、七等觉支、八圣道支；自常修空、无相、无愿解脱门，亦劝他常修空、无相、无愿解脱门；自常修布施、净戒、安忍、精进、静虑、般若、方便善巧、妙愿、力、智波罗蜜多，亦劝他常修布施、净戒、安忍、精进、静虑、般若、方便善巧、妙愿、力、智波罗蜜多；自常住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦劝他常住内空乃至无性自性空；自常住真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦劝他常住真如乃至不思议界；自常住苦、集、灭、道圣谛，亦劝他常住苦、集、灭、道圣谛；自常修八解脱、八胜处、九次第定、十遍处，亦劝他常修八解脱、八胜处、九次第定、十遍处；自常修一切陀罗尼门、三摩地门，亦劝他常修一切陀罗尼门、三摩地门；自常修诸菩萨地，亦劝他常修诸菩萨地；自常学五眼、六神通，亦劝他常学五眼、六神通；自常学佛十力、四无所畏、四无碍解、十八佛不共法，亦劝他常学佛十力、四无所畏、四无碍解、十八佛不共法；自常学大慈、大悲、大喜、大舍，亦劝他常学大慈、大悲、大喜、大舍；自常学三十二大士相、八十随好，亦劝他常学三十二大士相、八十随好；自常学无忘失法、恒住舍性，亦劝他常学无忘失法、恒住舍性；自常学一切智、道相智、一切相智；亦劝他常学一切智、道相智、一切相智；自常起预流果智而不住其中，亦常劝他起预流果智或令安住；自常起一来、不还、阿罗汉果智而不住其中，亦常劝他起一来、不还、阿罗汉果智或令安住；自常起独觉菩提智而不住其中，亦常劝他起独觉菩提智或令安住；自常起无上正等菩提行道，亦劝他常起无上正等菩提行道。

“如是，善现，诸菩萨摩诃萨修行般若波罗蜜多时，方便善巧自修善业常无懈废，教授教诫诸有情类令修善业常无懈废。善现，是名诸菩萨摩诃萨修行般若波罗蜜多时方便善巧。诸菩萨摩诃萨由此方便善巧力故，安立有情于实际中，而能不坏实际之相。”

尔时，具寿善现白佛言：“世尊，若一切法皆本性空。本性空中，有情及法俱不可得，由此于中亦无非法。云何菩萨摩诃萨为诸有情求证无上正等菩提常作饶益？”

佛告善现：“如是，如是，如汝所说，诸所有法皆本性空。本性空中，有情及法俱不可得，由此于中亦无非法。善现，若一切法本性不空，诸菩萨摩诃萨修行般若波罗蜜多时，不应安住本性空理，修证无上正等菩提，为饶益有情说本性空法。善现，以一切法皆本性空，是故菩萨摩诃萨修行般若波罗蜜多时，住一切法本性空理，修证无上正等菩提，为饶益有情说本性空法。

“善现，何等诸法本性皆空，菩萨摩诃萨修行般若波罗蜜多时，如实了知本性空已，住本性空为他说法？

“善现，色本性空，受、想、行、识本性空。菩萨摩诃萨修行般若波罗蜜多时，如实了知如是诸蕴本性空已，住本性空为诸有情宣说如是本性空法。

“善现，眼处本性空，耳、鼻、舌、身、意处本性空；色处本性空，声、香、味、触、法处本性空。菩萨摩诃萨修行般若波罗蜜多时，如实了知如是诸处本性空已，住本性空为诸有情宣说如是本性空法。

“善现，眼界本性空，耳、鼻、舌、身、意界本性空；色界本性空，声、香、味、触、法界本性空；眼识界本性空，耳、鼻、舌、身、意识界本性空；眼触本性空，耳、鼻、舌、身、意触本性空；眼触为缘所生诸受本性空，耳、鼻、舌、身、意触为缘所生诸受本性空；地界本性空，水、火、风、空、识界本性空。菩萨摩诃萨修行般若波罗蜜多时，如实了知如是诸界本性空已，住本性空为诸有情宣说如是本性空法。

“善现，因缘本性空，等无间缘、所缘缘、增上缘本性空；从缘所生诸法本性空；无明本性空，行、识、名色、六处、触、受、爱、取、有、生、老死愁叹苦忧恼本性空。菩萨摩诃萨修行般若波罗蜜多时，如实了知如是缘起本性空已，住本性空为诸有情宣说如是本性空法。

“善现，布施波罗蜜多本性空，净戒、安忍、精进、静虑、般若、方便善巧、妙愿、力、智波罗蜜多本性空。菩萨摩诃萨修行般若波罗蜜多时，如实了知诸到彼岸本性空已，住本性空为诸有情宣说如是本性空法。

“善现，四静虑本性空，四无量、四无色定本性空。菩萨摩诃萨修行般若波罗蜜多时、如实了知如是静虑、无量、无色本性空已，住本性空为诸有情宣说如是本性空法。

“善现，四念住本性空，四正断、四神足、五根、五力、七等觉支、八圣道支本性空。菩萨摩诃萨修行般若波罗蜜多时，如实了知四念住等菩提分法本性空已，住本性空为诸有情宣说如是本性空法。

“善现，空解脱门本性空，无相、无愿解脱门本性空。菩萨摩诃萨修行般若波罗蜜多时，如实了知诸解脱门本性空已，住本性空为诸有情宣说如是本性空法。

“善现，内空本性空，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空本性空。菩萨摩诃萨修行般若波罗蜜多时，如实了知如是空性本性空已，住本性空为诸有情宣说如是本性空法。

“善现，苦圣谛本性空，集、灭、道圣谛本性空。菩萨摩诃萨修行般若波罗蜜多时，如实了知如是圣谛本性空已，住本性空为诸有情宣说如是本性空法。

“善现，八解脱本性空，八胜处、九次第定、十遍处本性空。菩萨摩诃萨修行般若波罗蜜多时，如实了知解脱、胜处、诸定、遍处本性空已，住本性空为诸有情宣说如是本性空法。

“善现，一切陀罗尼门本性空，一切三摩地门本性空。菩萨摩诃萨修行般若波罗蜜多时，如实了知陀罗尼门、三摩地门本性空已，住本性空为诸有情宣说如是本性空法。

“善现，菩萨极喜地本性空，菩萨离垢地、发光地、焰慧地、极难胜地、现前地、远行地、不动地、善慧地、法云地本性空。菩萨摩诃萨修行般若波罗蜜多时，如实了知菩萨诸地本性空已，住本性空为诸有情宣说如是本性空法。

“善现，五眼本性空，六神通本性空。菩萨摩诃萨修行般若波罗蜜多时，如实了知诸眼、神通本性空已，住本性空为诸有情宣说如是本性空法。

“善现，佛十力本性空，四无所畏、四无碍解、十八佛不共法本性空。菩萨摩诃萨修行般若波罗蜜多时，如实了知诸力、无畏、无碍解、不共法本性空已，住本性空为诸有情宣说如是本性空法。

“善现，大慈本性空，大悲、大喜、大舍本性空。菩萨摩诃萨修行般若波罗蜜多时，如实了知诸大无量本性空已，住本性空为诸有情宣说如是本性空法。

“善现，三十二大士相本性空，八十随好本性空。菩萨摩诃萨修行般若波罗蜜多时，如实了知诸相、随好本性空已，住本性空为诸有情宣说如是本性空法。

“善现，无忘失法本性空，恒住舍性本性空。菩萨摩诃萨修行般若波罗蜜多时，如实了知无忘失法、恒住舍性本性空已，住本性空为诸有情宣说如是本性空法。

“善现，一切智本性空，道相智、一切相智本性空。菩萨摩诃萨修行般若波罗蜜多时，如实了知如是诸智本性空已，住本性空为诸有情宣说如是本性空法。

“善现，预流果本性空，一来、不还、阿罗汉果、独觉菩提本性空。菩萨摩诃萨修行般若波罗蜜多时，如实了知声闻乘果、独觉菩提本性空已，住本性空为诸有情宣说如是本性空法。

“善现，一切菩萨摩诃萨行本性空，诸佛无上正等菩提本性空，永断一切烦恼习气相续本性空。菩萨摩诃萨修行般若波罗蜜多时，如实了知诸菩萨行、菩提、涅槃本性空已，住本性空为诸有情宣说如是本性空法。

“复次，善现，若内空性本性不空，若外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空性亦本性不空者，则诸菩萨摩诃萨修行般若波罗蜜多时，不应为诸有情说一切法皆本性空。若作是说，坏本性空。然本性空理不可坏，非常非断。所以者何？本性空理，无方无处，无所从来亦无所去。如是空理，亦名法住。是中无法、无聚无散、无减无增、无生无灭、无染无净，是一切法本所住性。诸菩萨摩诃萨安住其中，求趣无上正等菩提，不见诸法有所发趣、无所发趣，以一切法都无所住，故名法住。诸菩萨摩诃萨安住此中修行般若波罗蜜多，见一切法本性空已，定于无上正等菩提得不退转。所以者何？是菩萨摩诃萨不见有法能为障碍，见一切法无障碍故，便于无上正等菩提不生疑惑，是故不退。

“复次，善现，本性空中，我不可得，有情不可得，有情施设不可得，命者、生者、养者、士夫、补特伽罗、意生、儒童、作者、使作者、起者、使起者、受者、使受者、知者、见者亦不可得。

“善现，本性空中，色不可得，受、想、行、识亦不可得。

“善现，本性空中，眼处不可得，耳、鼻、舌、身、意处亦不可得。

“善现，本性空中，色处不可得，声、香、味、触、法处亦不可得。

“善现，本性空中，眼界不可得，耳、鼻、舌、身、意界亦不可得。

“善现，本性空中，色界不可得，声、香、味、触、法界亦不可得。

“善现，本性空中，眼识界不可得，耳、鼻、舌、身、意识界亦不可得。

“善现，本性空中，眼触不可得，耳、鼻、舌、身、意触亦不可得。

“善现，本性空中，眼触为缘所生诸受不可得，耳、鼻、舌、身、意触为缘所生诸受亦不可得。

“善现，本性空中，地界不可得，水、火、风、空、识界亦不可得。

“善现，本性空中，因缘不可得，等无间缘、所缘缘、增上缘亦不可得。

“善现，本性空中，从缘所生诸法皆不可得。

“善现，本性空中，无明不可得，行、识、名色、六处、触、受、爱、取、有、生、老死愁叹苦忧恼亦不可得。

“善现，本性空中，布施波罗蜜多不可得，净戒、安忍、精进、静虑、般若波罗蜜多亦不可得。

“善现，本性空中，内空不可得，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦不可得。

“善现，本性空中，四念住不可得，四正断、四神足、五根、五力、七等觉支、八圣道支亦不可得。

“善现，本性空中，苦圣谛不可得，集、灭、道圣谛亦不可得。

“善现，本性空中，四静虑不可得，四无量、四无色定亦不可得。

“善现，本性空中，八解脱不可得，八胜处、九次第定、十遍处亦不可得。

“善现，本性空中，一切陀罗尼门不可得，一切三摩地门亦不可得。

“善现，本性空中，空解脱门不可得，无相、无愿解脱门亦不可得。

“善现，本性空中，菩萨极喜地不可得，离垢地、发光地、焰慧地、极难胜地、现前地、远行地、不动地、善慧地、法云地亦不可得。

“善现，本性空中，五眼不可得，六神通亦不可得。

“善现，本性空中，佛十力不可得，四无所畏、四无碍解、大慈、大悲、大喜、大舍、十八佛不共法亦不可得。

“善现，本性空中，无忘失法不可得，恒住舍性亦不可得。

“善现，本性空中，一切智不可得，道相智、一切相智亦不可得。

“善现，本性空中，预流果不可得，一来、不还、阿罗汉果、独觉菩提亦不可得。

“善现，本性空中，一切菩萨摩诃萨行不可得，诸佛无上正等菩提亦不可得。

“善现，本性空中，色非色法不可得，有见无见、有对无对、有漏无漏、有为无为法亦不可得。

“善现，本性空中，三十二大士相不可得，八十随好亦不可得。

“善现，如佛化作四众，所谓苾刍、苾刍尼、邬波索迦、邬波斯迦；假使化佛，百千俱胝那庾多劫，为彼四众宣说法要。于意云何？如是化众，颇有能得预流果，或得一来果，或得不还果，或得阿罗汉果，或得独觉菩提，或得无上正等菩提不？”

善现答言：“不也，世尊。不也，善逝。何以故？是诸化众都无实事，非无实法可有得果。”

佛言：“善现，诸法亦尔，皆本性空，都无实事，于中何等菩萨摩诃萨，为何等有情说何等法，可令得预流果、或一来果、或不还果、或阿罗汉果、或独觉菩提、或复无上正等菩提？

“善现，诸菩萨摩诃萨虽为有情宣说种种本性空法，而诸有情实不可得，哀愍彼堕颠倒法故，拔济令住无颠倒法。无颠倒者，谓无分别；无分别者，无颠倒故。若有分别，则有颠倒，彼等流故。

“善现，诸无分别、无颠倒中，无我，无有情、命者、生者、养者、士夫、补特伽罗、意生、儒童、作者、使作者、起者、使起者、受者、使受者、知者、见者；亦无色，无受、想、行、识；亦无眼处，无耳、鼻、舌、身、意处；亦无色处，无声、香、味、触、法处；亦无眼界、无耳、鼻、舌、身、意界；亦无色界，无声、香、味、触、法界；亦无眼识界，无耳、鼻、舌、身、意识界；亦无眼触，无耳、鼻、舌、身、意触；亦无眼触为缘所生诸受，无耳、鼻、舌、身、意触为缘所生诸受；亦无地界，无水、火、风、空、识界；亦无因缘，无等无间缘、所缘缘、增上缘；亦无从缘所生诸法；亦无无明，无行、识、名色、六处、触、受、爱、取、有、生、老死愁叹苦忧恼；亦无布施波罗蜜多，无净戒、安忍、精进、静虑、般若波罗蜜多；亦无内空，无外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；亦无四念住，无四正断、四神足、五根、五力、七等觉支、八圣道支；亦无苦圣谛，无集、灭、道圣谛；亦无四静虑，无四无量、四无色定；亦无八解脱，无八胜处、九次第定、十遍处；亦无一切陀罗尼门，无一切三摩地门；亦无空解脱门，无无相、无愿解脱门；亦无极喜地，无离垢地、发光地、焰慧地、极难胜地、现前地、远行地、不动地、善慧地、法云地；亦无五眼，无六神通；亦无佛十力，无四无所畏、四无碍解、大慈、大悲、大喜、大舍、十八佛不共法；亦无无忘失法，无恒住舍性；亦无一切智，无道相智、一切相智；亦无预流果，无一来、不还、阿罗汉果、独觉菩提；亦无一切菩萨摩诃萨行，无诸佛无上正等菩提；亦无色非色法，无有见无见、有对无对、有漏无漏、有为无为法；亦无三十二大士相，无八十随好。

“善现，此无所有，即本性空。诸菩萨摩诃萨修行般若波罗蜜多时，安住此中，见诸有情堕颠倒想，方便善巧令得解脱，谓令解脱无我我想，无有情、命者、生者、养者、士夫、补特伽罗、意生、儒童、作者、使作者、起者、使起者、受者、使受者、知者、见者有情乃至见者想；亦令解脱无色色想，无受、想、行、识受、想、行、识想；亦令解脱无眼处眼处想，无耳、鼻、舌、身、意处耳、鼻、舌、身、意处想；亦令解脱无色处色处想，无声、香、味、触、法处声、香、味、触、法处想；亦令解脱无眼界眼界想，无耳、鼻、舌、身、意界耳、鼻、舌、身、意界想；亦令解脱无色界色界想，无声、香、味、触、法界声、香、味、触、法界想；亦令解脱无眼识界眼识界想，无耳、鼻、舌、身、意识界耳、鼻、舌、身、意识界想；亦令解脱无眼触眼触想，无耳、鼻、舌、身、意触耳、鼻、舌、身、意触想；亦令解脱无眼触为缘所生诸受眼触为缘所生诸受想；无耳、鼻、舌、身、意触为缘所生诸受耳、鼻、舌、身、意触为缘所生诸受想；亦令解脱无地界地界想，无水、火、风、空、识界水、火、风、空、识界想；亦令解脱无因缘因缘想；无等无间缘、所缘缘、增上缘等无间缘、所缘缘、增上缘想；亦令解脱无从缘所生诸法从缘所生诸法想；亦令解脱无无明无明想，无行、识、名色、六处、触、受、爱、取、有、生、老死愁叹苦忧恼行乃至老死愁叹苦忧恼想；亦令解脱无布施波罗蜜多布施波罗蜜多想，无净戒、安忍、精进、静虑、般若波罗蜜多净戒乃至般若波罗蜜多想；亦令解脱无内空内空想，无外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空外空乃至无性自性空想；亦令解脱无四念住四念住想，无四正断、四神足、五根、五力、七等觉支、八圣道支四正断乃至八圣道支想；亦令解脱无苦圣谛苦圣谛想，无集、灭、道圣谛集、灭、道圣谛想；亦令解脱无四静虑四静虑想，无四无量、四无色定四无量、四无色定想；亦令解脱无八解脱八解脱想，无八胜处、九次第定、十遍处八胜处、九次第定、十遍处想；亦令解脱无陀罗尼门陀罗尼门想，无三摩地门三摩地门想；亦令解脱无空解脱门空解脱门想，无无相、无愿解脱门无相、无愿解脱门想；亦令解脱无极喜地极喜地想，无离垢地、发光地、焰慧地、极难胜地、现前地、远行地、不动地、善慧地、法云地离垢地乃至法云地想；亦令解脱无五眼五眼想，无六神通六神通想；亦令解脱无佛十力佛十力想，无四无所畏、四无碍解、大慈、大悲、大喜、大舍、十八佛不共法四无所畏乃至十八佛不共法想；亦令解脱无无忘失法无忘失法想，无恒住舍性恒住舍性想；亦令解脱无一切智一切智想，无道相智、一切相智道相智、一切相智想；亦令解脱无预流果预流果想，无一来、不还、阿罗汉果、独觉菩提一来、不还、阿罗汉果、独觉菩提想；亦令解脱无一切菩萨摩诃萨行一切菩萨摩诃萨行想，无诸佛无上正等菩提诸佛无上正等菩提想；亦令解脱无色非色法色非色法想，无有见无见、有对无对、有漏无漏、有为无为法有见无见乃至有为无为法想；亦令解脱无三十二大士相三十二大士相想，无八十随好八十随好想；亦令解脱五取蕴等诸有漏法，亦令解脱四念住等诸无漏法。何以故？善现，四念住等诸无漏法，亦非如胜义谛；无生无灭、无相无为、无戏论无分别，亦应解脱。胜义谛者，即本性空；此本性空，即是诸佛所证无上正等菩提。

## 大般若波罗蜜多经卷第三百八十八

### 初分不可动品第七十之三

“善现当知，此中无我可得，亦无有情、命者、生者、养者、士夫、补特伽罗、意生、儒童、作者、使作者、起者、使起者、受者、使受者、知者、见者可得；无色可得，亦无受、想、行、识可得；无眼处可得，亦无耳、鼻、舌、身、意处可得；无色处可得，亦无声、香、味、触、法处可得、无眼界可得，亦无耳、鼻、舌、身、意界可得；无色界可得，亦无声、香、味、触、法界可得；无眼识界可得，亦无耳、鼻、舌、身、意识界可得；无眼触可得，亦无耳、鼻、舌、身、意触可得；无眼触为缘所生诸受可得，亦无耳、鼻、舌、身、意触为缘所生诸受可得；无地界可得，亦无水、火、风、空、识界可得；无因缘可得，亦无等无间缘、所缘缘、增上缘可得，无从缘所生诸法可得，无无明可得，亦无行、识、名色、六处、触、受、爱、取、有、生、老死愁叹苦忧恼可得；无布施波罗蜜多可得，亦无净戒、安忍、精进、静虑、般若波罗蜜多可得；无内空可得，亦无外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空可得；无四念住可得，亦无四正断、四神足、五根、五力、七等觉支、八圣道支可得；无苦圣谛可得，亦无集、灭、道圣谛可得；无四静虑可得，亦无四无量、四无色定可得；无八解脱可得，亦无八胜处、九次第定、十遍处可得；无一切陀罗尼门可得，亦无一切三摩地门可得；无空解脱门可得，亦无无相、无愿解脱门可得；无极喜地可得，亦无离垢地、发光地、焰慧地、极难胜地、现前地、远行地、不动地、善慧地、法云地可得；无五眼可得，亦无六神通可得；无佛十力可得，亦无四无所畏、四无碍解、大慈、大悲、大喜、大舍、十八佛不共法可得；无无忘失法可得，亦无恒住舍性可得；无一切智可得，亦无道相智、一切相智可得；无预流果可得，亦无一来、不还、阿罗汉果、独觉菩提可得；无一切菩萨摩诃萨行可得，亦无诸佛无上正等菩提可得；无色非色法可得，亦无有见无见、有对无对、有漏无漏、有为无为法可得，无三十二大士相可得，亦无八十随好可得。

“善现，诸菩萨摩诃萨不为无上正等菩提道故求趣无上正等菩提，唯为诸法本性空故求趣无上正等菩提。

“善现，是本性空，前、后、中际常本性空，未曾不空。诸菩萨摩诃萨住本性空波罗蜜多，为欲解脱诸有情类执有情想及法想故行道相智。是菩萨摩诃萨行道相智时，即行一切道，谓声闻道、若独觉道、若菩萨道、若如来道。

“善现，是菩萨摩诃萨于一切道得圆满已，便能成熟所化有情，亦能严净所求佛土，留诸寿行趣证无上正等菩提；既证无上正等菩提，能令佛眼常无断坏。何谓佛眼？即本性空，名为佛眼。善现，过去如来、应、正等觉，一切皆以本性空为佛眼；未来如来、应、正等觉，一切皆以本性空为佛眼；现在十方无边世界所有如来、应、正等觉，一切皆以本性空为佛眼。

“善现，定无如来、应、正等觉离本性空而出世者。诸佛出世，无不皆说本性空义。所化有情，要闻佛说本性空理，乃入圣道证圣道果；离本性空，无别方便。

“是故，善现，诸菩萨摩诃萨欲证无上正等菩提，应正安住本性空理，修行般若波罗蜜多及余菩萨摩诃萨行。若正安住本性空理，修行般若波罗蜜多及余菩萨摩诃萨行，终不退失一切智智。”

尔时，具寿善现白佛言：“世尊，诸菩萨摩诃萨甚为希有！虽行一切法皆本性空，而于本性空曾无失坏，谓不执色异本性空，亦不执受、想、行、识异本性空；不执眼处异本性空，亦不执耳、鼻、舌、身、意处异本性空；不执色处异本性空，亦不执声、香、味、触、法处异本性空；不执眼界异本性空，亦不执耳、鼻、舌、身、意界异本性空；不执色界异本性空，亦不执声、香、味、触、法界异本性空；不执眼识界异本性空，亦不执耳、鼻、舌、身、意识界异本性空；不执眼触异本性空，亦不执耳、鼻、舌、身、意触异本性空；不执眼触为缘所生诸受异本性空，亦不执耳、鼻、舌、身、意触为缘所生诸受异本性空；不执地界异本性空，亦不执水、火、风、空、识界异本性空；不执因缘异本性空，亦不执等无间缘、所缘缘、增上缘异本性空；不执从缘所生诸法异本性空；不执无明异本性空，亦不执行、识、名色、六处、触、受、爱、取、有、生、老死愁叹苦忧恼异本性空；不执布施波罗蜜多异本性空，亦不执净戒、安忍、精进、静虑、般若波罗蜜多异本性空；不执内空异本性空，亦不执外空、内外空、空空、大空、胜义空、有为空、无为空、毕竟空、无际空、散空、无变异空、自相空、共相空、一切法空、不可得空、无性空、自性空、无性自性空异本性空；不执四念住异本性空，亦不执四正断、四神足、五根、五力、七等觉支、八圣道支异本性空；不执苦圣谛异本性空，亦不执集、灭、道圣谛异本性空；不执四静虑异本性空，亦不执四无量、四无色定异本性空；不执八解脱异本性空，亦不执八胜处、九次第定、十遍处异本性空；不执一切陀罗尼门异本性空，亦不执一切三摩地门异本性空；不执空解脱门异本性空，亦不执无相、无愿解脱门异本性空；不执极喜地异本性空，亦不执离垢地、发光地、焰慧地、极难胜地、现前地、远行地、不动地、善慧地、法云地异本性空；不执五眼异本性空，亦不执六神通异本性空；不执佛十力异本性空，亦不执四无所畏、四无碍解、大慈、大悲、大喜、大舍、十八佛不共法异本性空；不执三十二大士相异本性空，亦不执八十随好异本性空；不执无忘失法异本性空，亦不执恒住舍性异本性空；不执一切智异本性空，亦不执道相智、一切相智异本性空；不执预流果异本性空，亦不执一来、不还、阿罗汉果、独觉菩提异本性空；不执一切菩萨摩诃萨行异本性空，亦不执诸佛无上正等菩提异本性空。

“世尊，色即是本性空，本性空即是色；受、想、行、识即是本性空，本性空即是受、想、行、识。眼处即是本性空，本性空即是眼处；耳、鼻、舌、身、意处即是本性空，本性空即是耳、鼻、舌、身、意处。色处即是本性空，本性空即是色处；声、香、味、触、法处即是本性空，本性空即是声、香、味、触、法处。眼界即是本性空，本性空即是眼界；耳、鼻、舌、身、意界即是本性空，本性空即是耳、鼻、舌、身、意界。色界即是本性空，本性空即是色界；声、香、味、触、法界即是本性空，本性空即是声、香、味、触、法界。眼识界即是本性空，本性空即是眼识界；耳、鼻、舌、身、意识界即是本性空，本性空即是耳、鼻、舌、身、意识界。眼触即是本性空，本性空即是眼触；耳、鼻、舌、身、意触即是本性空，本性空即是耳、鼻、舌、身、意触。眼触为缘所生诸受即是本性空，本性空即是眼触为缘所生诸受；耳、鼻、舌、身、意触为缘所生诸受即是本性空，本性空即是耳、鼻、舌、身、意触为缘所生诸受。地界即是本性空，本性空即是地界；水、火、风、空、识界即是本性空，本性空即是水、火、风、空、识界。因缘即是本性空，本性空即是因缘；等无间缘、所缘缘、增上缘即是本性空，本性空即是等无间缘、所缘缘、增上缘。从缘所生诸法即是本性空，本性空即是从缘所生诸法。无明即是本性空，本性空即是无明；行、识、名色、六处、触、受、爱、取、有、生、老死愁叹苦忧恼即是本性空，本性空即是行乃至老死愁叹苦忧恼。布施波罗蜜多即是本性空，本性空即是布施波罗蜜多；净戒、安忍、精进、静虑、般若波罗蜜多即是本性空，本性空即是净戒、安忍、精进、静虑、般若波罗蜜多。内空即是本性空，本性空即是内空；外空、内外空、空空、大空、胜义空、有为空、无为空、毕竟空、无际空、散空、无变异空、自相空、共相空、一切法空、不可得空、无性空、自性空、无性自性空即是本性空，本性空即是外空乃至无性自性空。四念住即是本性空，本性空即是四念住；四正断、四神足、五根、五力、七等觉支、八圣道支即是本性空，本性空即是四正断乃至八圣道支。苦圣谛即是本性空，本性空即是苦圣谛；集、灭、道圣谛即是本性空，本性空即是集、灭、道圣谛。四静虑即是本性空，本性空即是四静虑；四无量、四无色定即是本性空，本性空即是四无量、四无色定。八解脱即是本性空，本性空即是八解脱；八胜处、九次第定、十遍处即是本性空，本性空即是八胜处、九次第定、十遍处。一切陀罗尼门即是本性空，本性空即是一切陀罗尼门；一切三摩地门即是本性空，本性空即是一切三摩地门。空解脱门即是本性空，本性空即是空解脱门；无相、无愿解脱门即是本性空，本性空即是无相、无愿解脱门。极喜地即是本性空，本性空即是极喜地；离垢地、发光地、焰慧地、极难胜地、现前地、远行地、不动地、善慧地、法云地即是本性空，本性空即是离垢地乃至法云地。五眼即是本性空，本性空即是五眼；六神通即是本性空，本性空即是六神通。佛十力即是本性空，本性空即是佛十力；四无所畏、四无碍解、大慈、大悲、大喜、大舍、十八佛不共法即是本性空，本性空即是四无所畏乃至十八佛不共法。三十二大士相即是本性空，本性空即是三十二大士相；八十随好即是本性空，本性空即是八十随好。无忘失法即是本性空，本性空即是无忘失法；恒住舍性即是本性空，本性空即是恒住舍性。一切智即是本性空，本性空即是一切智；道相智、一切相智即是本性空，本性空即是道相智、一切相智。预流果即是本性空，本性空即是预流果；一来、不还、阿罗汉果、独觉菩提即是本性空，本性空即是一来、不还、阿罗汉果、独觉菩提。一切菩萨摩诃萨行即是本性空，本性空即是一切菩萨摩诃萨行；诸佛无上正等菩提即是本性空，本性空即是诸佛无上正等菩提。”

佛告善现：“如是，如是，如汝所说，诸菩萨摩诃萨甚为希有！虽行一切法皆本性空，而于本性空曾无失坏。

“善现，色不异本性空，本性空不异色，色即是本性空，本性空即是色；受、想、行、识不异本性空，本性空不异受、想、行、识，受、想、行、识即是本性空，本性空即是受、想、行、识。

“善现，眼处不异本性空，本性空不异眼处，眼处即是本性空，本性空即是眼处；耳、鼻、舌、身、意处不异本性空，本性空不异耳、鼻、舌、身、意处，耳、鼻、舌、身、意处即是本性空，本性空即是耳、鼻、舌、身、意处。

“善现，色处不异本性空，本性空不异色处，色处即是本性空，本性空即是色处；声、香、味、触、法处不异本性空，本性空不异声、香、味、触、法处，声、香、味、触、法处即是本性空，本性空即是声、香、味、触、法处。

“善现，眼界不异本性空，本性空不异眼界，眼界即是本性空，本性空即是眼界；耳、鼻、舌、身、意界不异本性空，本性空不异耳、鼻、舌、身、意界，耳、鼻、舌、身、意界即是本性空，本性空即是耳、鼻、舌、身、意界。

“善现，色界不异本性空，本性空不异色界，色界即是本性空，本性空即是色界；声、香、味、触、法界不异本性空，本性空不异声、香、味、触、法界，声、香、味、触、法界即是本性空，本性空即是声、香、味、触、法界。

“善现，眼识界不异本性空，本性空不异眼识界，眼识界即是本性空，本性空即是眼识界；耳、鼻、舌、身、意识界不异本性空，本性空不异耳、鼻、舌、身、意识界，耳、鼻、舌、身、意识界即是本性空，本性空即是耳、鼻、舌、身、意识界。

“善现，眼触不异本性空，本性空不异眼触，眼触即是本性空，本性空即是眼触；耳、鼻、舌、身、意触不异本性空，本性空不异耳、鼻、舌、身、意触，耳、鼻、舌、身、意触即是本性空，本性空即是耳、鼻、舌、身、意触。

“善现，眼触为缘所生诸受不异本性空，本性空不异眼触为缘所生诸受，眼触为缘所生诸受即是本性空，本性空即是眼触为缘所生诸受；耳、鼻、舌、身、意触为缘所生诸受不异本性空，本性空不异耳、鼻、舌、身、意触为缘所生诸受，耳、鼻、舌、身、意触为缘所生诸受即是本性空，本性空即是耳、鼻、舌、身、意触为缘所生诸受。

“善现，地界不异本性空，本性空不异地界，地界即是本性空，本性空即是地界；水、火、风、空、识界不异本性空，本性空不异水、火、风、空、识界，水、火、风、空、识界即是本性空，本性空即是水、火、风、空、识界。

“善现，因缘不异本性空，本性空不异因缘，因缘即是本性空，本性空即是因缘；等无间缘、所缘缘、增上缘不异本性空，本性空不异等无间缘、所缘缘、增上缘，等无间缘、所缘缘、增上缘即是本性空，本性空即是等无间缘、所缘缘、增上缘。

“善现，从缘所生诸法不异本性空，本性空不异从缘所生诸法，从缘所生诸法即是本性空，本性空即是从缘所生诸法。

“善现，无明不异本性空，本性空不异无明，无明即是本性空，本性空即是无明；行、识、名色、六处、触、受、爱、取、有、生、老死愁叹苦忧恼不异本性空，本性空不异行乃至老死愁叹苦忧恼，行、识、名色、六处、触、受、爱、取、有、生、老死愁叹苦忧恼即是本性空，本性空即是行乃至老死愁叹苦忧恼。

“善现，布施波罗蜜多不异本性空，本性空不异布施波罗蜜多，布施波罗蜜多即是本性空，本性空即是布施波罗蜜多；净戒、安忍、精进、静虑、般若波罗蜜多不异本性空，本性空不异净戒、安忍、精进、静虑、般若波罗蜜多，净戒、安忍、精进、静虑、般若波罗蜜多即是本性空，本性空即是净戒、安忍、精进、静虑、般若波罗蜜多。

“善现，内空不异本性空，本性空不异内空，内空即是本性空，本性空即是内空；外空、内外空、空空、大空、胜义空、有为空、无为空、毕竟空、无际空、散空、无变异空、自相空、共相空、一切法空、不可得空、无性空、自性空、无性自性空不异本性空，本性空不异外空乃至无性自性空，外空、内外空、空空、大空、胜义空、有为空、无为空、毕竟空、无际空、散空、无变异空、自相空、共相空、一切法空、不可得空、无性空、自性空、无性自性空即是本性空，本性空即是外空乃至无性自性空。

“善现，四念住不异本性空，本性空不异四念住，四念住即是本性空，本性空即是四念住；四正断、四神足、五根、五力、七等觉支、八圣道支不异本性空，本性空不异四正断乃至八圣道支，四正断、四神足、五根、五力、七等觉支、八圣道支即是本性空，本性空即是四正断乃至八圣道支。

“善现，苦圣谛不异本性空，本性空不异苦圣谛，苦圣谛即是本性空，本性空即是苦圣谛；集、灭、道圣谛不异本性空，本性空不异集、灭、道圣谛，集、灭、道圣谛即是本性空，本性空即是集、灭、道圣谛。

“善现，四静虑不异本性空，本性空不异四静虑，四静虑即是本性空，本性空即是四静虑；四无量、四无色定不异本性空，本性空不异四无量、四无色定，四无量、四无色定即是本性空，本性空即是四无量、四无色定。

“善现，八解脱不异本性空，本性空不异八解脱，八解脱即是本性空，本性空即是八解脱；八胜处、九次第定、十遍处不异本性空，本性空不异八胜处、九次第定，十遍处，八胜处、九次第定、十遍处即是本性空，本性空即是八胜处、九次第定、十遍处。

“善现，陀罗尼门不异本性空，本性空不异陀罗尼门，陀罗尼门即是本性空，本性空即是陀罗尼门，三摩地门不异本性空，本性空不异三摩地门，三摩地门即是本性空，本性空即是三摩地门。

“善现，空解脱门不异本性空，本性空不异空解脱门，空解脱门即是本性空，本性空即是空解脱门；无相、无愿解脱门不异本性空，本性空不异无相、无愿解脱门，无相、无愿解脱门即是本性空，本性空即是无相、无愿解脱门。

“善现，极喜地不异本性空，本性空不异极喜地，极喜地即是本性空，本性空即是极喜地；离垢地、发光地、焰慧地、极难胜地、现前地、远行地、不动地、善慧地、法云地不异本性空，本性空不异离垢地乃至法云地，离垢地、发光地、焰慧地、极难胜地、现前地、远行地、不动地、善慧地、法云地即是本性空，本性空即是离垢地乃至法云地。

“善现，五眼不异本性空，本性空不异五眼，五眼即是本性空，本性空即是五眼；六神通不异本性空，本性空不异六神通，六神通即是本性空，本性空即是六神通。

“善现，佛十力不异本性空，本性空不异佛十力，佛十力即是本性空，本性空即是佛十力；四无所畏、四无碍解、大慈、大悲、大喜、大舍、十八佛不共法不异本性空，本性空不异四无所畏乃至十八佛不共法，四无所畏、四无碍解、大慈、大悲、大喜、大舍、十八佛不共法即是本性空，本性空即是四无所畏乃至十八佛不共法。

“善现，三十二大士相不异本性空，本性空不异三十二大士相，三十二大士相即是本性空，本性空即是三十二大士相；八十随好不异本性空，本性空不异八十随好，八十随好即是本性空，本性空即是八十随好。

“善现，无忘失法不异本性空，本性空不异无忘失法，无忘失法即是本性空，本性空即是无忘失法；恒住舍性不异本性空，本性空不异恒住舍性，恒住舍性即是本性空，本性空即是恒住舍性。

“善现，一切智不异本性空，本性空不异一切智，一切智即是本性空，本性空即是一切智；道相智、一切相智不异本性空，本性空不异道相智、一切相智，道相智、一切相智即是本性空，本性空即是道相智、一切相智。

“善现，预流果不异本性空，本性空不异预流果，预流果即是本性空，本性空即是预流果；一来、不还、阿罗汉果、独觉菩提不异本性空，本性空不异一来、不还、阿罗汉果、独觉菩提，一来、不还、阿罗汉果、独觉菩提即是本性空，本性空即是一来、不还、阿罗汉果、独觉菩提。

“善现，一切菩萨摩诃萨行不异本性空，本性空不异一切菩萨摩诃萨行，一切菩萨摩诃萨行即是本性空，本性空即是一切菩萨摩诃萨行；诸佛无上正等菩提不异本性空，本性空不异诸佛无上正等菩提，诸佛无上正等菩提即是本性空，本性空即是诸佛无上正等菩提。

“复次，善现，若色异本性空，本性空异色，色非本性空，本性空非色；受、想、行、识异本性空，本性空异受、想、行、识，受、想、行、识非本性空，本性空非受、想、行、识。

“善现，若眼处异本性空，本性空异眼处，眼处非本性空，本性空非眼处；耳、鼻、舌、身、意处异本性空，本性空异耳、鼻、舌、身、意处，耳、鼻、舌、身、意处非本性空，本性空非耳、鼻、舌、身、意处。

“善现，若色处异本性空，本性空异色处，色处非本性空，本性空非色处；声、香、味、触、法处异本性空，本性空异声、香、味、触、法处，声、香、味、触、法处非本性空，本性空非声、香、味、触、法处。

“善现，若眼界异本性空，本性空异眼界，眼界非本性空，本性空非眼界；耳、鼻、舌、身、意界异本性空，本性空异耳、鼻、舌、身、意界，耳、鼻、舌、身、意界非本性空，本性空非耳、鼻、舌、身、意界。

“善现，若色界异本性空，本性空异色界，色界非本性空，本性空非色界；声、香、味、触、法界异本性空，本性空异声、香、味、触、法界，声、香、味、触、法界非本性空，本性空非声、香、味、触、法界。

“善现，若眼识界异本性空，本性空异眼识界，眼识界非本性空，本性空非眼识界；耳、鼻、舌、身、意识界异本性空，本性空异耳、鼻、舌、身、意识界，耳、鼻、舌、身、意识界非本性空，本性空非耳、鼻、舌、身、意识界。

“善现，若眼触异本性空，本性空异眼触，眼触非本性空，本性空非眼触；耳、鼻、舌、身、意触异本性空，本性空异耳、鼻、舌、身、意触，耳、鼻、舌、身、意触非本性空，本性空非耳、鼻、舌、身、意触。

“善现，若眼触为缘所生诸受异本性空，本性空异眼触为缘所生诸受，眼触为缘所生诸受非本性空，本性空非眼触为缘所生诸受；耳、鼻、舌、身、意触为缘所生诸受异本性空，本性空异耳、鼻、舌、身、意触为缘所生诸受，耳、鼻、舌、身、意触为缘所生诸受非本性空，本性空非耳、鼻、舌、身、意触为缘所生诸受。

“善现，若地界异本性空，本性空异地界，地界非本性空，本性空非地界；水、火、风、空、识界异本性空，本性空异水、火、风、空、识界，水、火、风、空、识界非本性空，本性空非水、火、风、空、识界。

“善现，若因缘异本性空，本性空异因缘，因缘非本性空，本性空非因缘；等无间缘、所缘缘、增上缘异本性空，本性空异等无间缘、所缘缘、增上缘，等无间缘、所缘缘、增上缘非本性空，本性空非等无间缘、所缘缘、增上缘。

“善现，若从缘所生诸法异本性空，本性空异从缘所生诸法，从缘所生诸法非本性空，本性空非从缘所生诸法。

“善现，若无明异本性空，本性空异无明，无明非本性空，本性空非无明；行、识、名色、六处、触、受、爱、取、有、生、老死愁叹苦忧恼异本性空，本性空异行乃至老死愁叹苦忧恼，行、识、名色、六处、触、受、爱、取、有、生、老死愁叹苦忧恼非本性空，本性空非行乃至老死愁叹苦忧恼。

“善现，若布施波罗蜜多异本性空，本性空异布施波罗蜜多，布施波罗蜜多非本性空，本性空非布施波罗蜜多；净戒、安忍、精进、静虑、般若波罗蜜多异本性空，本性空异净戒乃至般若波罗蜜多，净戒、安忍、精进、静虑、般若波罗蜜多非本性空，本性空非净戒乃至般若波罗蜜多。

“善现，若内空异本性空，本性空异内空，内空非本性空，本性空非内空；外空、内外空、空空、大空、胜义空、有为空、无为空、毕竟空、无际空、散空、无变异空、自相空、共相空、一切法空、不可得空、无性空、自性空、无性自性空异本性空，本性空异外空乃至无性自性空，外空、内外空、空空、大空、胜义空、有为空、无为空、毕竟空、无际空、散空、无变异空、自相空、共相空、一切法空、不可得空、无性空、自性空、无性自性空非本性空，本性空非外空乃至无性自性空。

“善现，若四念住异本性空，本性空异四念住，四念住非本性空，本性空非四念住；四正断、四神足、五根、五力、七等觉支、八圣道支异本性空，本性空异四正断乃至八圣道支，四正断、四神足、五根、五力、七等觉支、八圣道支非本性空，本性空非四正断乃至八圣道支。

“善现，若苦圣谛异本性空，本性空异苦圣谛，苦圣谛非本性空，本性空非苦圣谛；集、灭、道圣谛异本性空，本性空异集、灭、道圣谛，集、灭、道圣谛非本性空，本性空非集、灭、道圣谛。

“善现，若四静虑异本性空，本性空异四静虑，四静虑非本性空，本性空非四静虑；四无量、四无色定异本性空，本性空异四无量、四无色定，四无量、四无色定非本性空，本性空非四无量、四无色定。

“善现，若八解脱异本性空，本性空异八解脱，八解脱非本性空，本性空非八解脱；八胜处、九次第定、十遍处异本性空，本性空异八胜处、九次第定、十遍处，八胜处、九次第定、十遍处非本性空，本性空非八胜处、九次第定、十遍处。

“善现，若陀罗尼门异本性空，本性空异陀罗尼门，陀罗尼门非本性空，本性空非陀罗尼门，三摩地门异本性空，本性空异三摩地门，三摩地门非本性空，本性空非三摩地门。

“善现，若极喜地异本性空，本性空异极喜地，极喜地非本性空，本性空非极喜地；离垢地、发光地、焰慧地、极难胜地、现前地、远行地、不动地、善慧地、法云地异本性空，本性空异离垢地乃至法云地，离垢地、发光地、焰慧地、极难胜地、现前地、远行地、不动地、善慧地、法云地非本性空，本性空非离垢地乃至法云地。

“善现，若五眼异本性空，本性空异五眼，五眼非本性空，本性空非五眼，六神通异本性空，本性空异六神通，六神通非本性空，本性空非六神通。

“善现，若佛十力异本性空，本性空异佛十力，佛十力非本性空，本性空非佛十力；四无所畏、四无碍解、大慈、大悲、大喜、大舍、十八佛不共法异本性空，本性空异四无所畏乃至十八佛不共法，四无所畏、四无碍解、大慈、大悲、大喜、大舍、十八佛不共法非本性空，本性空非四无所畏乃至十八佛不共法。

“善现，若三十二大士相异本性空，本性空异三十二大士相，三十二大士相非本性空，本性空非三十二大士相；八十随好异本性空，本性空异八十随好，八十随好非本性空，本性空非八十随好。

“善现，若无忘失法异本性空，本性空异无忘失法，无忘失法非本性空，本性空非无忘失法；恒住舍性异本性空，本性空异恒住舍性，恒住舍性非本性空，本性空非恒住舍性。

“善现，若一切智异本性空，本性空异一切智，一切智非本性空，本性空非一切智；道相智、一切相智异本性空，本性空异道相智、一切相智，道相智、一切相智非本性空，本性空非道相智、一切相智。

“善现，若预流果异本性空，本性空异预流果，预流果非本性空，本性空非预流果；一来、不还、阿罗汉果、独觉菩提异本性空，本性空异一来、不还、阿罗汉果、独觉菩提，一来、不还、阿罗汉果、独觉菩提非本性空，本性空非一来、不还、阿罗汉果、独觉菩提。

“善现，若一切菩萨摩诃萨行异本性空，本性空异一切菩萨摩诃萨行，一切菩萨摩诃萨行非本性空，本性空非一切菩萨摩诃萨行；诸佛无上正等菩提异本性空，本性空异诸佛无上正等菩提，诸佛无上正等菩提非本性空，本性空非诸佛无上正等菩提者，则诸菩萨摩诃萨修行般若波罗蜜多时，不应观一切法皆本性空，证得无上正等菩提。

## 大般若波罗蜜多经卷第三百八十九

### 初分不可动品第七十之四

“善现，以色不异本性空，本性空不异色，色即是本性空，本性空即是色；受、想、行、识不异本性空，本性空不异受、想、行、识，受、想、行、识即是本性空，本性空即是受、想、行、识。

“善现，以眼处不异本性空，本性空不异眼处，眼处即是本性空，本性空即是眼处；耳、鼻、舌、身、意处不异本性空，本性空不异耳、鼻、舌、身、意处，耳、鼻、舌、身、意处即是本性空，本性空即是耳、鼻、舌、身、意处。

“善现，以眼界不异本性空，本性空不异眼界，眼界即是本性空，本性空即是眼界；耳、鼻、舌、身、意界不异本性空，本性空不异耳、鼻、舌、身、意界，耳、鼻、舌、身、意界即是本性空，本性空即是耳、鼻、舌、身、意界。

“善现，以色界不异本性空，本性空不异色界，色界即是本性空，本性空即是色界；声、香、味、触、法界不异本性空，本性空不异声、香、味、触、法界，声、香、味、触、法界即是本性空，本性空即是声、香、味、触、法界。

“善现，以眼识界不异本性空，本性空不异眼识界，眼识界即是本性空，本性空即是眼识界；耳、鼻、舌、身、意识界不异本性空，本性空不异耳、鼻、舌、身、意识界，耳、鼻、舌、身、意识界即是本性空，本性空即是耳、鼻、舌、身、意识界。

“善现，以眼触不异本性空，本性空不异眼触，眼触即是本性空，本性空即是眼触；耳、鼻、舌、身、意触不异本性空，本性空不异耳、鼻、舌、身、意触，耳、鼻、舌、身、意触即是本性空，本性空即是耳、鼻、舌、身、意触。

“善现，以眼触为缘所生诸受不异本性空，本性空不异眼触为缘所生诸受，眼触为缘所生诸受即是本性空，本性空即是眼触为缘所生诸受；耳、鼻、舌、身、意触为缘所生诸受不异本性空，本性空不异耳、鼻、舌、身、意触为缘所生诸受，耳、鼻、舌、身、意触为缘所生诸受即是本性空，本性空即是耳、鼻、舌、身、意触为缘所生诸受。

“善现，以地界不异本性空，本性空不异地界，地界即是本性空，本性空即是地界；水、火、风、空、识界不异本性空，本性空不异水、火、风、空、识界，水、火、风、空、识界即是本性空，本性空即是水、火、风、空、识界。

“善现，以因缘不异本性空，本性空不异因缘，因缘即是本性空，本性空即是因缘；等无间缘、所缘缘、增上缘不异本性空，本性空不异等无间缘、所缘缘、增上缘，等无间缘、所缘缘、增上缘即是本性空，本性空即是等无间缘、所缘缘、增上缘。

“善现，以从缘所生诸法不异本性空，本性空不异从缘所生诸法，从缘所生诸法即是本性空，本性空即是从缘所生诸法。

“善现，以无明不异本性空，本性空不异无明，无明即是本性空，本性空即是无明；行、识、名色、六处、触、受、爱、取、有、生、老死愁叹苦忧恼不异本性空，本性空不异行乃至老死愁叹苦忧恼，行、识、名色、六处、触、受、爱、取、有、生、老死愁叹苦忧恼即是本性空，本性空即是行乃至老死愁叹苦忧恼。

“善现，以布施波罗蜜多不异本性空，本性空不异布施波罗蜜多，布施波罗蜜多即是本性空，本性空即是布施波罗蜜多；净戒、安忍、精进、静虑、般若波罗蜜多不异本性空，本性空不异净戒、安忍、精进、静虑、般若波罗蜜多，净戒、安忍、精进、静虑、般若波罗蜜多即是本性空，本性空即是净戒、安忍、精进、静虑、般若波罗蜜多。

“善现，以内空不异本性空，本性空不异内空，内空即是本性空，本性空即是内空；外空、内外空、空空、大空、胜义空、有为空、无为空、毕竟空、无际空、散空、无变异空、自相空、共相空、一切法空、不可得空、无性空、自性空、无性自性空不异本性空，本性空不异外空乃至无性自性空，外空、内外空、空空、大空、胜义空、有为空、无为空、毕竟空、无际空、散空、无变异空、自相空、共相空、一切法空、不可得空、无性空、自性空、无性自性空即是本性空，本性空即是外空乃至无性自性空。

“善现，以四念住不异本性空，本性空不异四念住，四念住即是本性空，本性空即是四念住；四正断、四神足、五根、五力、七等觉支、八圣道支不异本性空，本性空不异四正断乃至八圣道支，四正断、四神足、五根、五力、七等觉支、八圣道支即是本性空，本性空即是四正断乃至八圣道支。

“善现，以苦圣谛不异本性空，本性空不异苦圣谛，苦圣谛即是本性空，本性空即是苦圣谛；集、灭、道圣谛不异本性空，本性空不异集、灭、道圣谛，集、灭、道圣谛即是本性空，本性空即是集、灭、道圣谛。

“善现，以四静虑不异本性空，本性空不异四静虑，四静虑即是本性空，本性空即是四静虑；四无量、四无色定不异本性空，本性空不异四无量、四无色定，四无量、四无色定即是本性空，本性空即是四无量、四无色定。

“善现，以八解脱不异本性空，本性空不异八解脱，八解脱即是本性空，本性空即是八解脱；八胜处、九次第定、十遍处不异本性空，本性空不异八胜处、九次第定，十遍处，八胜处、九次第定、十遍处即是本性空，本性空即是八胜处、九次第定、十遍处。

“善现，以陀罗尼门不异本性空，本性空不异陀罗尼门，陀罗尼门即是本性空，本性空即是陀罗尼门；三摩地门不异本性空，本性空不异三摩地门，三摩地门即是本性空，本性空即是三摩地门。

“善现，以空解脱门不异本性空，本性空不异空解脱门，空解脱门即是本性空，本性空即是空解脱门；无相、无愿解脱门不异本性空，本性空不异无相、无愿解脱门，无相、无愿解脱门即是本性空，本性空即是无相、无愿解脱门。

“善现，以极喜地不异本性空，本性空不异极喜地，极喜地即是本性空，本性空即是极喜地；离垢地、发光地、焰慧地、极难胜地、现前地、远行地、不动地、善慧地、法云地不异本性空，本性空不异离垢地乃至法云地，离垢地、发光地、焰慧地、极难胜地、现前地、远行地、不动地、善慧地、法云地即是本性空，本性空即是离垢地乃至法云地。

“善现，以五眼不异本性空，本性空不异五眼，五眼即是本性空，本性空即是五眼；六神通不异本性空，本性空不异六神通，六神通即是本性空，本性空即是六神通。

“善现，以佛十力不异本性空，本性空不异佛十力，佛十力即是本性空，本性空即是佛十力；四无所畏、四无碍解、大慈、大悲、大喜、大舍、十八佛不共法不异本性空，本性空不异四无所畏乃至十八佛不共法，四无所畏、四无碍解、大慈、大悲、大喜、大舍、十八佛不共法即是本性空，本性空即是四无所畏乃至十八佛不共法。

“善现，以三十二大士相不异本性空，本性空不异三十二大士相，三十二大士相即是本性空，本性空即是三十二大士相；八十随好不异本性空，本性空不异八十随好，八十随好即是本性空，本性空即是八十随好。

“善现，以无忘失法不异本性空，本性空不异无忘失法，无忘失法即是本性空，本性空即是无忘失法；恒住舍性不异本性空，本性空不异恒住舍性，恒住舍性即是本性空，本性空即是恒住舍性。

“善现，以一切智不异本性空，本性空不异一切智，一切智即是本性空，本性空即是一切智；道相智、一切相智不异本性空，本性空不异道相智、一切相智，道相智、一切相智即是本性空，本性空即是道相智、一切相智。

“善现，以预流果不异本性空，本性空不异预流果，预流果即是本性空，本性空即是预流果；一来、不还、阿罗汉果、独觉菩提不异本性空，本性空不异一来、不还、阿罗汉果、独觉菩提，一来、不还、阿罗汉果、独觉菩提即是本性空，本性空即是一来、不还、阿罗汉果、独觉菩提。

“善现，以一切菩萨摩诃萨行不异本性空，本性空不异一切菩萨摩诃萨行，一切菩萨摩诃萨行即是本性空，本性空即是一切菩萨摩诃萨行；诸佛无上正等菩提不异本性空，本性空不异诸佛无上正等菩提，诸佛无上正等菩提即是本性空，本性空即是诸佛无上正等菩提故，诸菩萨摩诃萨修行般若波罗蜜多时，观一切法皆本性空，证得无上正等菩提。

“何以故？善现，离本性空，无有一法是实、是常、可坏、可断；本性空中，亦无一法是实、是常、可坏、可断。唯诸愚夫迷谬颠倒起别异想，谓执色异本性空，或执受、想、行、识异本性空；或执眼处异本性空，或执耳、鼻、舌、身、意处异本性空；或执色处异本性空，或执声、香、味、触、法处异本性空；或执眼界异本性空，或执耳、鼻、舌、身、意界异本性空；或执色界异本性空，或执声、香、味、触、法界异本性空；或执眼识界异本性空，或执耳、鼻、舌、身、意识界异本性空；或执眼触异本性空，或执耳、鼻、舌、身、意触异本性空；或执眼触为缘所生诸受异本性空，或执耳、鼻、舌、身、意触为缘所生诸受异本性空；或执地界异本性空，或执水、火、风、空、识界异本性空；或执因缘异本性空，或执等无间缘、所缘缘、增上缘异本性空；或执从缘所生诸法异本性空；或执无明异本性空，或执行、识、名色、六处、触、受、爱、取、有、生、老死愁叹苦忧恼异本性空；或执布施波罗蜜多异本性空，或执净戒、安忍、精进、静虑、般若波罗蜜多异本性空；或执内空异本性空，或执外空、内外空、空空、大空、胜义空、有为空、无为空、毕竟空、无际空、散空、无变异空、自相空、共相空、一切法空、不可得空、无性空、自性空、无性自性空异本性空；或执四念住异本性空，或执四正断、四神足、五根、五力、七等觉支、八圣道支异本性空；或执苦圣谛异本性空，或执集、灭、道圣谛异本性空；或执四静虑异本性空，或执四无量、四无色定异本性空；或执八解脱异本性空，或执八胜处、九次第定、十遍处异本性空；或执陀罗尼门异本性空，或执三摩地门异本性空；或执空解脱门异本性空，或执无相、无愿解脱门异本性空；或执极喜地异本性空，或执离垢地、发光地、焰慧地、极难胜地、现前地、远行地、不动地、善慧地、法云地异本性空；或执五眼异本性空，或执六神通异本性空；或执佛十力异本性空，或执四无所畏、四无碍解、大慈、大悲、大喜、大舍、十八佛不共法异本性空；或执三十二大士相异本性空，或执八十随好异本性空；或执无忘失法异本性空，或执恒住舍性异本性空；或执一切智异本性空，或执道相智、一切相智异本性空；或执预流果异本性空，或执一来、不还、阿罗汉果、独觉菩提异本性空；或执一切菩萨摩诃萨行异本性空，或执诸佛无上正等菩提异本性空。

“善现，是诸愚夫执诸法异本性空已，不如实知色，不如实知受、想、行、识；由不知故便执著色，执著受、想、行、识；由执著故便于色计我、我所，于受、想、行、识计我、我所；由妄计故著内外物，受后身色、受、想、行、识，由此不能解脱诸趣生老病死愁忧苦恼，往来三有轮转无穷。

“由是因缘，诸菩萨摩诃萨住本性空波罗蜜多修行般若波罗蜜多，不执受色，亦不坏色若空若不空；不执受受、想、行、识，亦不坏受、想、行、识若空若不空。不执受眼处，亦不坏眼处若空若不空；不执受耳、鼻、舌、身、意处，亦不坏耳、鼻、舌、身、意处若空若不空。不执受色处，亦不坏色处若空若不空；不执受声、香、味、触、法处，亦不坏声、香、味、触、法处若空若不空。不执受眼界，亦不坏眼界若空若不空；不执受耳、鼻、舌、身、意界，亦不坏耳、鼻、舌、身、意界若空若不空。不执受色界，亦不坏色界若空若不空；不执受声、香、味、触、法界，亦不坏声、香、味、触、法界若空若不空。不执受眼识界，亦不坏眼识界若空若不空；不执受耳、鼻、舌、身、意识界，亦不坏耳、鼻、舌、身、意识界若空若不空。不执受眼触，亦不坏眼触若空若不空；不执受耳、鼻、舌、身、意触，亦不坏耳、鼻、舌、身、意触若空若不空。不执受眼触为缘所生诸受，亦不坏眼触为缘所生诸受若空若不空；不执受耳、鼻、舌、身、意触为缘所生诸受，亦不坏耳、鼻、舌、身、意触为缘所生诸受若空若不空。不执受地界，亦不坏地界若空若不空；不执受水、火、风、空、识界，亦不坏水、火、风、空、识界若空若不空。不执受因缘，亦不坏因缘若空若不空；不执受等无间缘、所缘缘、增上缘，亦不坏等无间缘、所缘缘、增上缘若空若不空。不执受从缘所生诸法，亦不坏从缘所生诸法若空若不空。不执受无明，亦不坏无明若空若不空；不执受行、识、名色、六处、触，受、爱、取、有、生、老死愁叹苦忧恼，亦不坏行乃至老死愁叹苦忧恼若空若不空。不执受布施波罗蜜多，亦不坏布施波罗蜜多若空若不空，不执受净戒、安忍、精进、静虑、般若波罗蜜多，亦不坏净戒、安忍、精进、静虑、般若波罗蜜多若空若不空。不执受内空，亦不坏内空若空若不空；不执受外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦不坏外空乃至无性自性空若空若不空。不执受四念住，亦不坏四念住若空若不空；不执受四正断、四神足、五根、五力、七等觉支、八圣道支，亦不坏四正断乃至八圣道支若空若不空。不执受苦圣谛，亦不坏苦圣谛若空若不空；不执受集、灭、道圣谛，亦不坏集、灭、道圣谛若空若不空。不执受四静虑，亦不坏四静虑若空若不空；不执受四无量、四无色定，亦不坏四无量、四无色定若空若不空。不执受八解脱，亦不坏八解脱若空若不空；不执受八胜处、九次第定、十遍处，亦不坏八胜处、九次第定、十遍处若空若不空。不执受陀罗尼门，亦不坏陀罗尼门若空若不空；不执受三摩地门，亦不坏三摩地门若空若不空。不执受空解脱门，亦不坏空解脱门若空若不空；不执受无相、无愿解脱门，亦不坏无相、无愿解脱门若空若不空。不执受极喜地，亦不坏极喜地若空若不空；不执受离垢地、发光地、焰慧地、极难胜地、现前地、远行地、不动地、善慧地、法云地，亦不坏离垢地乃至法云地若空若不空。不执受五眼，亦不坏五眼若空若不空；不执受六神通，亦不坏六神通若空若不空。不执受佛十力，亦不坏佛十力若空若不空；不执受四无所畏、四无碍解、大慈、大悲、大喜、大舍、十八佛不共法，亦不坏四无所畏乃至十八佛不共法若空若不空。不执受三十二大士相，亦不坏三十二大士相若空若不空；不执受八十随好，亦不坏八十随好若空若不空。不执受无忘失法，亦不坏无忘失法若空若不空；不执受恒住舍性，亦不坏恒住舍性若空若不空。不执受一切智，亦不坏一切智若空若不空；不执受道相智、一切相智，亦不坏道相智、一切相智若空若不空。不执受预流果，亦不坏预流果若空若不空；不执受一来、不还、阿罗汉果、独觉菩提，亦不坏一来、不还、阿罗汉果、独觉菩提若空若不空。不执受一切菩萨摩诃萨行，亦不坏一切菩萨摩诃萨行若空若不空；不执受诸佛无上正等菩提，亦不坏诸佛无上正等菩提若空若不空。

“所以者何？善现，色不坏空，空不坏色，谓此是色，此是空；受、想、行、识不坏空，空不坏受、想、行、识，谓此是受、想、行、识，此是空。

“善现，眼处不坏空，空不坏眼处，谓此是眼处，此是空；耳、鼻、舌、身、意处不坏空，空不坏耳、鼻、舌、身、意处，谓此是耳、鼻、舌、身、意处，此是空。

“善现，色处不坏空，空不坏色处，谓此是色处，此是空；声、香、味、触、法处不坏空，空不坏声、香、味、触、法处，谓此是声、香、味、触、法处，此是空。

“善现，眼界不坏空，空不坏眼界，谓此是眼界，此是空；耳、鼻、舌、身、意界不坏空，空不坏耳、鼻、舌、身、意界，谓此是耳、鼻、舌、身、意界，此是空。

“善现，色界不坏空，空不坏色界，谓此是色界，此是空；声、香、味、触、法界不坏空，空不坏声、香、味、触、法界，谓此是声、香、味、触、法界，此是空。

“善现，眼识界不坏空，空不坏眼识界，谓此是眼识界，此是空；耳、鼻、舌、身、意识界不坏空，空不坏耳、鼻、舌、身、意识界，谓此是耳、鼻、舌、身、意识界，此是空。

“善现，眼触不坏空，空不坏眼触，谓此是眼触，此是空；耳、鼻、舌、身、意触不坏空，空不坏耳、鼻、舌、身、意触，谓此是耳、鼻、舌、身、意触，此是空。

“善现，眼触为缘所生诸受不坏空，空不坏眼触为缘所生诸受，谓此是眼触为缘所生诸受，此是空；耳、鼻、舌、身、意触为缘所生诸受不坏空，空不坏耳、鼻、舌、身、意触为缘所生诸受，谓此是耳、鼻、舌、身、意触为缘所生诸受，此是空。

“善现，地界不坏空，空不坏地界，谓此是地界，此是空；水、火、风、空、识界不坏空，空不坏水、火、风、空、识界，谓此是水、火、风、空、识界，此是空。

“善现，因缘不坏空，空不坏因缘，谓此是因缘，此是空；等无间缘、所缘缘、增上缘不坏空，空不坏等无间缘、所缘缘、增上缘，谓此是等无间缘、所缘缘、增上缘，此是空。

“善现，从缘所生诸法不坏空，空不坏从缘所生诸法，谓此是从缘所生诸法，此是空。

“善现，无明不坏空，空不坏无明，谓此是无明，此是空；行、识、名色、六处、触、受、爱、取、有、生、老死愁叹苦忧恼不坏空，空不坏行乃至老死愁叹苦忧恼，谓此是行、识、名色、六处、触、受、爱、取、有、生、老死愁叹苦忧恼，此是空。

“善现，布施波罗蜜多不坏空，空不坏布施波罗蜜多，谓此是布施波罗蜜多，此是空；净戒、安忍、精进、静虑、般若波罗蜜多不坏空，空不坏净戒、安忍、精进、静虑、般若波罗蜜多，谓此是净戒、安忍、精进、静虑、般若波罗蜜多，此是空。

“善现，内空不坏空，空不坏内空，谓此是内空，此是空；外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空不坏空，空不坏外空乃至无性自性空，谓此是外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，此是空。

“善现，四念住不坏空，空不坏四念住，谓此是四念住，此是空；四正断、四神足、五根、五力、七等觉支、八圣道支不坏空，空不坏四正断乃至八圣道支，谓此是四正断、四神足、五根、五力、七等觉支、八圣道支，此是空。

“善现，苦圣谛不坏空，空不坏苦圣谛，谓此是苦圣谛，此是空；集、灭、道圣谛不坏空，空不坏集、灭、道圣谛，谓此是集、灭、道圣谛，此是空。

“善现，四静虑不坏空，空不坏四静虑，谓此是四静虑，此是空；四无量、四无色定不坏空，空不坏四无量、四无色定，谓此是四无量、四无色定，此是空。

“善现，八解脱不坏空，空不坏八解脱，谓此是八解脱，此是空；八胜处、九次第定、十遍处不坏空，空不坏八胜处、九次第定，十遍处，谓此是八胜处、九次第定、十遍处，此是空。

“善现，陀罗尼门不坏空，空不坏陀罗尼门，谓此是陀罗尼门，此是空，三摩地门不坏空，空不坏三摩地门，谓此是三摩地门，此是空。

“善现，空解脱门不坏空，空不坏空解脱门，谓此是空解脱门，此是空；善现，无相、无愿解脱门不坏空，空不坏无相、无愿解脱门，谓此是无相、无愿解脱门，此是空。

“善现，极喜地不坏空，空不坏极喜地，谓此是极喜地，此是空；离垢地、发光地、焰慧地、极难胜地、现前地、远行地、不动地、善慧地、法云地不坏空，空不坏离垢地乃至法云地，谓此是离垢地、发光地、焰慧地、极难胜地、现前地、远行地、不动地、善慧地、法云地，此是空。

“善现，五眼不坏空，空不坏五眼，谓此是五眼，此是空；六神通不坏空，空不坏六神通，谓此是六神通，此是空。

“善现，佛十力不坏空，空不坏佛十力，谓此是佛十力，此是空；四无所畏、四无碍解、大慈、大悲、大喜、大舍、十八佛不共法不坏空，空不坏四无所畏乃至十八佛不共法，谓此是四无所畏、四无碍解、大慈、大悲、大喜、大舍、十八佛不共法，此是空。

“善现，三十二大士相不坏空，空不坏三十二大士相，谓此是三十二大士相，此是空；八十随好不坏空，空不坏八十随好，谓此是八十随好，此是空。

“善现，无忘失法不坏空，空不坏无忘失法，谓此是无忘失法，此是空；恒住舍性不坏空，空不坏恒住舍性，谓此是恒住舍性，此是空。

“善现，一切智不坏空，空不坏一切智，谓此是一切智，此是空；道相智、一切相智不坏空，空不坏道相智、一切相智，谓此是道相智、一切相智，此是空。

“善现，预流果不坏空，空不坏预流果，谓此是预流果，此是空；一来、不还、阿罗汉果、独觉菩提不坏空，空不坏一来、不还、阿罗汉果、独觉菩提，谓此是一来、不还、阿罗汉果、独觉菩提，此是空。

“善现，一切菩萨摩诃萨行不坏空，空不坏一切菩萨摩诃萨行，谓此是一切菩萨摩诃萨行，此是空；诸佛无上正等菩提不坏空，空不坏诸佛无上正等菩提，谓此是诸佛无上正等菩提，此是空。

“善现，譬如虚空不坏虚空，内虚空界不坏外虚空界，外虚空界不坏内虚空界。

“如是，善现，色不坏空，空不坏色；受、想、行、识不坏空，空不坏受、想、行、识。何以故？如是诸法俱无自性，不可相坏，谓此是空，此是不空。

“善现，眼处不坏空，空不坏眼处；耳、鼻、舌、身、意处不坏空，空不坏耳、鼻、舌、身、意处。何以故？如是诸法俱无自性，不可相坏，谓此是空，此是不空。

“善现，色处不坏空，空不坏色处；声、香、味、触、法处不坏空，空不坏声、香、味、触、法处。何以故？如是诸法俱无自性，不可相坏，谓此是空，此是不空。

“善现，眼界不坏空，空不坏眼界；耳、鼻、舌、身、意界不坏空，空不坏耳、鼻、舌、身、意界。何以故？如是诸法俱无自性，不可相坏，谓此是空，此是不空。

“善现，色界不坏空，空不坏色界；声、香、味、触、法界不坏空，空不坏声、香、味、触、法界。何以故？如是诸法俱无自性，不可相坏，谓此是空，此是不空。

“善现，眼识界不坏空，空不坏眼识界；耳、鼻、舌、身、意识界不坏空，空不坏耳、鼻、舌、身、意识界。何以故？如是诸法俱无自性，不可相坏，谓此是空，此是不空。

“善现，眼触不坏空，空不坏眼触；耳、鼻、舌、身、意触不坏空，空不坏耳、鼻、舌、身、意触。何以故？如是诸法俱无自性，不可相坏，谓此是空，此是不空。

“善现，眼触为缘所生诸受不坏空，空不坏眼触为缘所生诸受；耳、鼻、舌、身、意触为缘所生诸受不坏空，空不坏耳、鼻、舌、身、意触为缘所生诸受。何以故？如是诸法俱无自性，不可相坏，谓此是空，此是不空。

“善现，地界不坏空，空不坏地界；水、火、风、空、识界不坏空，空不坏水、火、风、空、识界。何以故？如是诸法俱无自性，不可相坏，谓此是空，此是不空。

“善现，因缘不坏空，空不坏因缘；等无间缘、所缘缘、增上缘不坏空，空不坏等无间缘、所缘缘、增上缘。何以故？如是诸法俱无自性，不可相坏，谓此是空，此是不空。

“善现，从缘所生诸法不坏空，空不坏从缘所生诸法。何以故？如是诸法俱无自性，不可相坏，谓此是空，此是不空。

“善现，无明不坏空，空不坏无明；行、识、名色、六处、触、受、爱、取、有、生、老死愁叹苦忧恼不坏空，空不坏行乃至老死愁叹苦忧恼。何以故？如是诸法俱无自性，不可相坏，谓此是空，此是不空。

“善现，布施波罗蜜多不坏空，空不坏布施波罗蜜多；净戒、安忍、精进、静虑、般若波罗蜜多不坏空，空不坏净戒、安忍、精进、静虑、般若波罗蜜多。何以故？如是诸法俱无自性，不可相坏，谓此是空，此是不空。

“善现，内空不坏空，空不坏内空；外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空不坏空，空不坏外空乃至无性自性空。何以故？如是诸法俱无自性，不可相坏，谓此是空，此是不空。

“善现，四念住不坏空，空不坏四念住；四正断、四神足、五根、五力、七等觉支、八圣道支不坏空，空不坏四正断乃至八圣道支。何以故？如是诸法俱无自性，不可相坏，谓此是空，此是不空。

“善现，苦圣谛不坏空，空不坏苦圣谛；集、灭、道圣谛不坏空，空不坏集、灭、道圣谛。何以故？如是诸法俱无自性，不可相坏，谓此是空，此是不空。

“善现，四静虑不坏空，空不坏四静虑；四无量、四无色定不坏空，空不坏四无量、四无色定。何以故？如是诸法俱无自性，不可相坏，谓此是空，此是不空。

“善现，八解脱不坏空，空不坏八解脱；八胜处、九次第定、十遍处不坏空，空不坏八胜处、九次第定、十遍处。何以故？如是诸法俱无自性，不可相坏，谓此是空，此是不空。

“善现，陀罗尼门不坏空，空不坏陀罗尼门，三摩地门不坏空，空不坏三摩地门。何以故？如是诸法俱无自性，不可相坏，谓此是空，此是不空。

“善现，空解脱门不坏空，空不坏空解脱门；无相、无愿解脱门不坏空，空不坏无相、无愿解脱门。何以故？如是诸法俱无自性，不可相坏，谓此是空，此是不空。

“善现，极喜地不坏空，空不坏极喜地；离垢地、发光地、焰慧地、极难胜地、现前地、远行地、不动地、善慧地、法云地不坏空，空不坏离垢地乃至法云地。何以故？如是诸法俱无自性，不可相坏，谓此是空，此是不空。

“善现，五眼不坏空，空不坏五眼；六神通不坏空，空不坏六神通。何以故？如是诸法俱无自性，不可相坏，谓此是空，此是不空。

“善现，佛十力不坏空，空不坏佛十力；四无所畏、四无碍解、大慈、大悲、大喜、大舍、十八佛不共法不坏空，空不坏四无所畏乃至十八佛不共法。何以故？如是诸法俱无自性，不可相坏，谓此是空，此是不空。

“善现，三十二大士相不坏空，空不坏三十二大士相；八十随好不坏空，空不坏八十随好。何以故？如是诸法俱无自性，不可相坏，谓此是空，此是不空。

“善现，无忘失法不坏空，空不坏无忘失法；恒住舍性不坏空，空不坏恒住舍性。何以故？如是诸法俱无自性，不可相坏，谓此是空，此是不空。

“善现，一切智不坏空，空不坏一切智；道相智、一切相智不坏空，空不坏道相智、一切相智。何以故？如是诸法俱无自性，不可相坏，谓此是空，此是不空。

“善现，预流果不坏空，空不坏预流果；一来、不还、阿罗汉果、独觉菩提不坏空，空不坏一来、不还、阿罗汉果、独觉菩提。何以故？如是诸法俱无自性，不可相坏，谓此是空，此是不空。

“善现，一切菩萨摩诃萨行不坏空，空不坏一切菩萨摩诃萨行；诸佛无上正等菩提不坏空，空不坏诸佛无上正等菩提。何以故？如是诸法俱无自性，不可相坏，谓此是空，此是不空。”

## 大般若波罗蜜多经卷第三百九十

### 初分不可动品第七十之五

尔时，具寿善现白佛言：“世尊，若一切法皆本性空，本性空中都无差别，诸菩萨摩诃萨为何所住发起无上正等觉心，作是愿言：‘我当趣证广大无上正等菩提’？世尊，诸佛无上正等菩提无二行相，非二行相能证无上正等菩提。”

佛言：“善现，如是，如是，如汝所说，诸佛无上正等菩提无二行相，非二行相能证无上正等菩提。何以故？善现，菩提无二亦无分别。若于菩提行于二相有分别者，必不能证。

“善现，诸菩萨摩诃萨不于菩提行于二相，亦不分别，都无所住，发起无上正等觉心。诸菩萨摩诃萨于一切法不行二相，亦不分别，都无所行，则能趣证广大无上正等菩提。

“善现，诸菩萨摩诃萨所求无上正等菩提，非行二相而能证得。

“善现，诸菩萨摩诃萨所有菩提都无所行，谓不于色行，亦不于受、想、行、识行；不于眼处行，亦不于耳、鼻、舌、身、意处行；不于色处行，亦不于声、香、味、触、法处行；不于眼界行，亦不于耳、鼻、舌、身、意界行；不于色界行，亦不于声、香、味、触、法界行；不于眼识界行，亦不于耳、鼻、舌、身、意识界行；不于眼触行，亦不于耳、鼻、舌、身、意触行；不于眼触为缘所生诸受行，亦不于耳、鼻、舌、身、意触为缘所生诸受行；不于地界行，亦不于水、火、风、空、识界行；不于因缘行，亦不于等无间缘、所缘缘、增上缘行；不于从缘所生诸法行；不于无明行，亦不于行、识、名色、六处、触、受、爱、取、有、生、老死愁叹苦忧恼行；不于布施波罗蜜多行，亦不于净戒、安忍、精进、静虑、般若波罗蜜多行；不于内空行，亦不于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空行；不于四念住行，亦不于四正断、四神足、五根、五力、七等觉支、八圣道支行；不于苦圣谛行，亦不于集、灭、道圣谛行；不于四静虑行，亦不于四无量、四无色定行；不于八解脱行，亦不于八胜处、九次第定、十遍处行；不于陀罗尼门行，亦不于三摩地门行；不于空解脱门行，亦不于无相、无愿解脱门行；不于极喜地行，亦不于离垢地、发光地、焰慧地、极难胜地、现前地、远行地、不动地、善慧地、法云地行；不于五眼行，亦不于六神通行；不于佛十力行，亦不于四无所畏、四无碍解、大慈、大悲、大喜、大舍、十八佛不共法行；不于三十二大士相行，亦不于八十随好行；不于无忘失法行，亦不于恒住舍性行；不于一切智行，亦不于道相智、一切相智行；不于预流果行，亦不于一来、不还、阿罗汉果、独觉菩提行；不于一切菩萨摩诃萨行行，亦不于诸佛无上正等菩提行。

“何以故？善现，诸菩萨摩诃萨所有菩提，不缘名声执我、我所，谓不作是念：‘我行于色，我行于受、想、行、识。’亦不作是念：‘我行于眼处，我行于耳、鼻、舌、身、意处。’亦不作是念：‘我行于色处，我行于声、香、味、触、法处。’亦不作是念：‘我行于眼界，我行于耳、鼻、舌、身、意界。’亦不作是念：‘我行于色界，我行于声、香、味、触、法界。’亦不作是念：‘我行于眼识界，我行于耳、鼻、舌、身、意识界。’亦不作是念：‘我行于眼触，我行于耳、鼻、舌、身、意触。’亦不作是念：‘我行于眼触为缘所生诸受，我行于耳、鼻、舌、身、意触为缘所生诸受。’亦不作是念：‘我行于地界，我行于水、火、风、空、识界。’亦不作是念：‘我行于因缘，我行于等无间缘、所缘缘、增上缘。’亦不作是念：‘我行于从缘所生诸法。’亦不作是念：‘我行于无明，我行于行、识、名色、六处、触、受、爱、取、有、生、老死愁叹苦忧恼。’亦不作是念：‘我行于布施波罗蜜多，我行于净戒、安忍、精进、静虑、般若波罗蜜多。’亦不作是念：‘我行于内空，我行于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空。’亦不作是念：‘我行于四念住，我行于四正断、四神足、五根、五力、七等觉支、八圣道支。’亦不作是念：‘我行于苦圣谛，我行于集、灭、道圣谛。’亦不作是念：‘我行于四静虑，我行于四无量、四无色定。’亦不作是念：‘我行于八解脱，我行于八胜处、九次第定、十遍处。’亦不作是念：‘我行于陀罗尼门，我行于三摩地门。’亦不作是念：‘我行于空解脱门，我行于无相、无愿解脱门。’亦不作是念：‘我行于极喜地，我行于离垢地、发光地、焰慧地、极难胜地、现前地、远行地、不动地、善慧地、法云地。’亦不作是念：‘我行于五眼，我行于六神通。’亦不作是念：‘我行于佛十力，我行于四无所畏、四无碍解、大慈、大悲、大喜、大舍、十八佛不共法。’亦不作是念：‘我行于三十二大士相，我行于八十随好。’亦不作是念：‘我行于无忘失法，我行于恒住舍性。’亦不作是念：‘我行于一切智，我行于道相智、一切相智。’亦不作是念：‘我行于预流果，我行于一来、不还、阿罗汉果、独觉菩提。’亦不作是念：‘我行于一切菩萨摩诃萨行，我行于诸佛无上正等菩提。’

“复次，善现，诸菩萨摩诃萨所有菩提，非取故行、非舍故行。”

具寿善现白佛言：“世尊，若菩萨摩诃萨所有菩提，非取故行、非舍故行，诸菩萨摩诃萨所有菩提，当何处行？”

佛告善现：“于意云何？诸佛化身所有菩提，当何处行？为取故行？为舍故行？”

善现答言：“不也，世尊。不也，善逝。诸佛化身实无所有，如何可说所有菩提有所行处若取、若舍？”

佛告善现：“于意云何？诸阿罗汉梦中菩提，当何处行？为取故行？为舍故行？”

善现答言：“不也，世尊。不也，善逝。诸阿罗汉诸漏永尽，惛沉睡眠盖缠俱灭，毕竟无梦，云何当有梦中菩提有所行处若取、若舍？”

佛言：“善现，诸菩萨摩诃萨修行般若波罗蜜多时，所有菩提亦复如是，非取故行、非舍故行，都无行处，本性空故。”

尔时，具寿善现白佛言：“世尊，若菩萨摩诃萨修行般若波罗蜜多时所有菩提，非取故行，非舍故行，都无行处，谓不行于色，亦不行于受、想、行、识；不行于眼处，亦不行于耳、鼻、舌、身、意处；不行于色处，亦不行于声、香、味、触、法处；不行于眼界，亦不行于耳、鼻、舌、身、意界；不行于色界，亦不行于声、香、味、触、法界；不行于眼识界，亦不行于耳、鼻、舌、身、意识界；不行于眼触，亦不行于耳、鼻、舌、身、意触；不行于眼触为缘所生诸受，亦不行于耳、鼻、舌、身、意触为缘所生诸受；不行于因缘，亦不行于等无间缘、所缘缘、增上缘；不行于从缘所生诸法；不行于无明，亦不行于行、识、名色、六处、触、受、爱、取、有、生、老死愁叹苦忧恼；不行于布施波罗蜜多，亦不行于净戒、安忍、精进、静虑、般若波罗蜜多；不行于内空，亦不行于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；不行于四念住，亦不行于四正断、四神足、五根、五力、七等觉支、八圣道支；不行于苦圣谛，亦不行于集、灭、道圣谛；不行于四静虑，亦不行于四无量、四无色定；不行于八解脱，亦不行于八胜处、九次第定、十遍处；不行于陀罗尼门，亦不行于三摩地门；不行于空解脱门，亦不行于无相、无愿解脱门；不行于极喜地，亦不行于离垢地、发光地、焰慧地、极难胜地、现前地、远行地、不动地、善慧地、法云地；不行于五眼，亦不行于六神通；不行于佛十力，亦不行于四无所畏、四无碍解、大慈、大悲、大喜、大舍、十八佛不共法；不行于三十二大士相，亦不行于八十随好；不行于无忘失法，亦不行于恒住舍性；不行于一切智，亦不行于道相智、一切相智；不行于预流果，亦不行于一来、不还、阿罗汉果、独觉菩提；不行于一切菩萨摩诃萨行，亦不行于诸佛无上正等菩提者，世尊，岂诸菩萨摩诃萨不行布施波罗蜜多，不行净戒、安忍、精进、静虑、般若波罗蜜多；不行内空，不行外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；不行四念住，不行四正断、四神足、五根、五力、七等觉支、八圣道支；不行苦圣谛，不行集、灭、道圣谛；不行四静虑，不行四无量、四无色定；不行八解脱，不行八胜处、九次第定、十遍处；不行一切陀罗尼门，不行一切三摩地门；不行空解脱门，不行无相、无愿解脱门；不入菩萨正性离生；不行极喜地，不行离垢地、发光地、焰慧地、极难胜地、现前地、远行地、不动地、善慧地、法云地；不行五眼，不行六神通；不行佛十力，不行四无所畏、四无碍解、大慈、大悲、大喜、大舍、十八佛不共法；不行三十二大士相，不行八十随好；不行无忘失法，不行恒住舍性；不行一切智，不行道相智、一切相智；不住菩萨殊胜神通、成熟有情、严净佛土，而得无上正等菩提？”

佛言：“不也，善现。诸菩萨摩诃萨所有菩提虽无行处，而诸菩萨摩诃萨要行布施、净戒、安忍、精进、静虑、般若波罗蜜多，要行内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，要行四念住、四正断、四神足、五根、五力、七等觉支、八圣道支，要行苦、集、灭、道圣谛，要行四静虑、四无量、四无色定，要行八解脱、八胜处、九次第定、十遍处，要行一切陀罗尼门、一切三摩地门，要行空解脱门、无相、无愿解脱门，要入菩萨正性离生，要行极喜地、离垢地、发光地、焰慧地、极难胜地、现前地、远行地、不动地、善慧地、法云地，要行五眼、六神通，要行佛十力、四无所畏、四无碍解、大慈、大悲、大喜、大舍、十八佛不共法，要行三十二大士相、八十随好，要行无忘失法、恒住舍性，要行一切智、道相智、一切相智，要住菩萨殊胜神通、成熟有情、严净佛土，乃得无上正等菩提。”

时，具寿善现复白佛言：“世尊，诸菩萨摩诃萨所有菩提若无行处，将无菩萨摩诃萨不住布施波罗蜜多，不住净戒、安忍、精进、静虑、般若波罗蜜多久修令满；不住内空，不住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空久修令满；不住四念住，不住四正断、四神足、五根、五力、七等觉支、八圣道支久修令满；不住苦圣谛，不住集、灭、道圣谛久修令满；不住四静虑，不住四无量、四无色定久修令满；不住八解脱，不住八胜处、九次第定、十遍处久修令满；不住一切陀罗尼门，不住一切三摩地门久修令满；不住空解脱门，不住无相、无愿解脱门久修令满；不入菩萨正性离生，不住极喜地，不住离垢地、发光地、焰慧地、极难胜地、现前地、远行地、不动地、善慧地、法云地久修令满；不住五眼，不住六神通久修令满；不住佛十力，不住四无所畏、四无碍解、大慈、大悲、大喜、大舍、十八佛不共法久修令满；不住三十二大士相，不住八十随好久修令满；不住无忘失法，不住恒住舍性久修令满；不住一切智，不住道相智、一切相智久修令满；不住菩萨殊胜神通、成熟有情、严净佛土久修令满，而得无上正等菩提？”

佛言：“不也，善现。诸菩萨摩诃萨所有菩提虽无行处，而诸菩萨摩诃萨要住布施、净戒、安忍、精进、静虑、般若波罗蜜多久修令满，要住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空久修令满，要住四念住、四正断、四神足、五根、五力、七等觉支、八圣道支久修令满，要住苦、集、灭、道圣谛久修令满，要住四静虑、四无量、四无色定久修令满，要住八解脱、八胜处、九次第定、十遍处久修令满，要住一切陀罗尼门、一切三摩地门久修令满，要住空解脱门、无相、无愿解脱门久修令满，要入菩萨正性离生，要住极喜地、离垢地、发光地、焰慧地、极难胜地、现前地、远行地、不动地、善慧地、法云地久修令满，要住五眼、六神通久修令满，要住佛十力、四无所畏、四无碍解、大慈、大悲、大喜、大舍、十八佛不共法久修令满，要住三十二大士相、八十随好久修令满，要住无忘失法、恒住舍性久修令满，要住一切智、道相智、一切相智久修令满，要住菩萨殊胜神通成熟有情、严净佛土久修令满，乃得无上正等菩提。善现，若菩萨摩诃萨修诸善根未极圆满，终不能得所求无上正等菩提。

“复次，善现，若菩萨摩诃萨欲得无上正等菩提，应住色本性空，应住受、想、行、识本性空；应住眼处本性空，应住耳、鼻、舌、身、意处本性空；应住色处本性空，应住声、香、味、触、法处本性空；应住眼界本性空，应住耳、鼻、舌、身、意界本性空；应住色界本性空，应住声、香、味、触、法界本性空；应住眼识界本性空，应住耳、鼻、舌、身、意识界本性空；应住眼触本性空，应住耳、鼻、舌、身、意触本性空；应住眼触为缘所生诸受本性空，应住耳、鼻、舌、身、意触为缘所生诸受本性空；应住地界本性空，应住水、火、风、空、识界本性空；应住因缘本性空，应住等无间缘、所缘缘、增上缘本性空；应住从缘所生诸法本性空；应住无明本性空，应住行、识、名色、六处、触、受、爱、取、有、生、老死愁叹苦忧恼本性空；应住布施波罗蜜多本性空，应住净戒、安忍、精进、静虑、般若波罗蜜多本性空；应住内空本性空，应住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空本性空；应住四念住本性空，应住四正断、四神足、五根、五力、七等觉支、八圣道支本性空；应住苦圣谛本性空，应住集、灭、道圣谛本性空；应住四静虑本性空，应住四无量、四无色定本性空；应住八解脱本性空，应住八胜处、九次第定、十遍处本性空，应住陀罗尼门本性空，应住三摩地门本性空；应住空解脱门本性空，应住无相、无愿解脱门本性空；应住极喜地本性空，应住离垢地、发光地、焰慧地、极难胜地、现前地、远行地、不动地、善慧地、法云地本性空；应住五眼本性空，应住六神通本性空；应住佛十力本性空，应住四无所畏、四无碍解、大慈、大悲、大喜、大舍、十八佛不共法本性空；应住三十二大士相本性空，应住八十随好本性空；应住无忘失法本性空，应住恒住舍性本性空；应住一切智本性空，应住道相智、一切相智本性空；应住预流果本性空，应住一来、不还、阿罗汉果、独觉菩提本性空；应住一切菩萨摩诃萨行本性空，应住诸佛无上正等菩提本性空；应住一切法本性空，应住一切有情本性空，修诸功德令圆满已，便证无上正等菩提。

“善现，是诸法本性空，及有情本性空，最极寂静，无有少法能增能减、能生能灭、能断能常、能染能净、能得果能现观。

“善现当知，菩萨摩诃萨依世俗言说施设法故，说修般若波罗蜜多，如实了知本性空已，证得无上正等菩提，非真胜义。何以故？真胜义中，无色可得，亦无受、想、行、识可得；无眼处可得，亦无耳、鼻、舌、身、意处可得；无色处可得，亦无声、香、味、触、法处可得；无眼界可得，亦无耳、鼻、舌、身、意界可得；无色界可得，亦无声、香、味、触、法界可得；无眼识界可得，亦无耳、鼻、舌、身、意识界可得；无眼触可得，亦无耳、鼻、舌、身、意触可得；无眼触为缘所生诸受可得，亦无耳、鼻、舌、身、意触为缘所生诸受可得；无地界可得，亦无水、火、风、空、识界可得；无因缘可得，亦无等无间缘、所缘缘、增上缘可得；无从缘所生诸法可得；无无明可得，亦无行、识、名色、六处、触、受、爱、取、有、生、老死愁叹苦忧恼可得；无布施波罗蜜多可得，亦无净戒、安忍、精进、静虑、般若波罗蜜多可得；无内空可得，亦无外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空可得；无四念住可得，亦无四正断、四神足、五根、五力、七等觉支、八圣道支可得；无苦圣谛可得，亦无集、灭、道圣谛可得；无四静虑可得，亦无四无量、四无色定可得；无八解脱可得，亦无八胜处、九次第定、十遍处可得；无陀罗尼门可得，亦无三摩地门可得；无空解脱门可得，亦无无相、无愿解脱门可得；无极喜地可得，亦无离垢地、发光地、焰慧地、极难胜地、现前地、远行地、不动地、善慧地、法云地可得；无五眼可得，亦无六神通可得；无佛十力可得，亦无四无所畏、四无碍解、大慈、大悲、大喜、大舍、十八佛不共法可得；无三十二大士相可得，亦无八十随好可得；无无忘失法可得，亦无恒住舍性可得；无一切智可得，亦无道相智、一切相智可得；无预流果可得，亦无一来、不还、阿罗汉果、独觉菩提可得；无一切菩萨摩诃萨行可得，亦无诸佛无上正等菩提可得；无行菩萨摩诃萨行者可得，亦无行无上正等菩提者可得。善现，如是诸法皆依世俗言说施设，不依胜义。

“善现，诸菩萨摩诃萨修行般若波罗蜜多，从初发心虽极猛利为诸有情行菩提行，而于此心都无所得，于诸有情亦无所得，于大菩提亦无所得，于佛、菩萨亦无所得。”

尔时，具寿善现白佛言：“世尊，若一切法都无所有，皆不可得，云何菩萨摩诃萨行菩提行？云何能得无上菩提？”

佛告善现：“于意云何？汝于先时依止断界，断诸烦恼得无漏根，住无间定得预流果，若一来果、若不还果、若阿罗汉果。汝于彼时，颇见有情若心、若道、若诸道果有可得不？”

善现答言：“不也，世尊。不也，善逝。”

佛言：“善现，若汝彼时都无所得，云何言得阿罗汉果？”

善现答言：“依世俗说，不依胜义。”

佛告善现：“如是，如是，如汝所说。诸菩萨摩诃萨亦复如是，依世俗说行菩提行及得无上正等菩提，不依胜义。

“善现，依世俗故，施设有色，施设有受、想、行、识；依世俗故，施设有眼处，施设有耳、鼻、舌、身、意处；依世俗故，施设有色处，施设有声、香、味、触、法处；依世俗故，施设有眼界，施设有耳、鼻、舌、身、意界；依世俗故，施设有色界，施设有声、香、味、触、法界；依世俗故，施设有眼识界，施设有耳、鼻、舌、身、意识界；依世俗故，施设有眼触，施设有耳、鼻、舌、身、意触；依世俗故，施设有眼触为缘所生诸受，施设有耳、鼻、舌、身、意触为缘所生诸受；依世俗故，施设有地界，施设有水、火、风、空、识界；依世俗故，施设有因缘，施设有等无间缘、所缘缘、增上缘；依世俗故，施设有从缘所生诸法；依世俗故，施设有无明，施设有行、识、名色、六处、触、受、爱、取、有、生、老死愁叹苦忧恼；依世俗故，施设有布施波罗蜜多，施设有净戒、安忍、精进、静虑、般若波罗蜜多；依世俗故，施设有内空，施设有外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；依世俗故，施设有四念住，施设有四正断、四神足、五根、五力、七等觉支、八圣道支；依世俗故，施设有苦圣谛，施设有集、灭、道圣谛；依世俗故，施设有四静虑，施设有四无量、四无色定；依世俗故，施设有八解脱，施设有八胜处、九次第定、十遍处；依世俗故，施设有陀罗尼门，施设有三摩地门；依世俗故，施设有空解脱门，施设有无相、无愿解脱门；依世俗故，施设有极喜地，施设有离垢地、发光地、焰慧地、极难胜地、现前地、远行地、不动地、善慧地、法云地；依世俗故，施设有五眼，施设有六神通；依世俗故，施设有佛十力，施设有四无所畏、四无碍解、大慈、大悲、大喜、大舍、十八佛不共法；依世俗故，施设有三十二大士相，施设有八十随好；依世俗故，施设有无忘失法，施设有恒住舍性；依世俗故，施设有一切智，施设有道相智、一切相智；依世俗故，施设有预流果，施设有一来、不还、阿罗汉果、独觉菩提；依世俗故，施设有一切菩萨摩诃萨行，施设有诸佛无上正等菩提；依世俗故，施设有有情，施设有菩萨、诸佛世尊，不依胜义。

“善现，诸菩萨摩诃萨不见有法能于无上正等菩提有增有减、有益有损，以一切法本性空故。

“善现，诸菩萨摩诃萨于一切法，观本性空尚不可得，况初发心而有可得？况修布施波罗蜜多而有可得？况修净戒、安忍、精进、静虑、般若波罗蜜多而有可得？况住内空而有可得？况住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空而有可得？况修四念住而有可得？况修四正断、四神足、五根、五力、七等觉支、八圣道支而有可得？况住苦圣谛而有可得？况住集、灭、道圣谛而有可得？况修四静虑而有可得？况修四无量、四无色定而有可得？况修八解脱而有可得？况修八胜处、九次第定、十遍处而有可得？况修陀罗尼门而有可得？况修三摩地门而有可得？况修空解脱门而有可得？况修无相、无愿解脱门而有可得？况修极喜地而有可得？况修离垢地、发光地、焰慧地、极难胜地、现前地、远行地、不动地、善慧地、法云地而有可得？况修五眼而有可得？况修六神通而有可得？况修佛十力而有可得？况修四无所畏、四无碍解、大慈、大悲、大喜、大舍、十八佛不共法而有可得？况修三十二大士相而有可得？况修八十随好而有可得？况修无忘失法而有可得？况修恒住舍性而有可得？况修一切智而有可得？况修道相智、一切相智而有可得？况修一切菩萨摩诃萨行而有可得？况修诸佛无上正等菩提而有可得？

“善现，诸菩萨摩诃萨于所修住一切佛法若有所得，无有是处。如是，善现，诸菩萨摩诃萨修行无上正等菩提，证得无上正等菩提，饶益有情常无间断。”

### 初分成熟有情品第七十一之一

尔时，具寿善现白佛言：“世尊，若菩萨摩诃萨修行布施波罗蜜多，修行净戒、安忍、精进、静虑、般若波罗蜜多；安住内空，安住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；修行四念住，修行四正断、四神足、五根、五力、七等觉支、八圣道支；安住苦圣谛，安住集、灭、道圣谛；修行四静虑，修行四无量、四无色定；修行八解脱，修行八胜处、九次第定、十遍处；修行陀罗尼门，修行三摩地门；修行空解脱门，修行无相、无愿解脱门；修行极喜地，修行离垢地、发光地、焰慧地、极难胜地、现前地、远行地、不动地、善慧地、法云地；修行五眼，修行六神通；修行佛十力，修行四无所畏、四无碍解、大慈、大悲、大喜、大舍、十八佛不共法；修行三十二大士相、八十随好；修行无忘失法，修行恒住舍性；修行一切智，修行道相智、一切相智；修行一切菩萨摩诃萨行，修行诸佛无上正等菩提；修行菩萨道，若未圆满，不能证得所求无上正等菩提。世尊，云何菩萨摩诃萨修菩萨道令得圆满，能证无上正等菩提？”

佛告善现：“若菩萨摩诃萨修行般若波罗蜜多，方便善巧修行布施波罗蜜多时，不得布施，不得能施，不得所施，不得所为，亦不远离如是诸法而行布施波罗蜜多，是菩萨摩诃萨则能圆满修菩萨道。善现，若菩萨摩诃萨修行般若波罗蜜多，方便善巧修行净戒、安忍、精进、静虑、般若波罗蜜多时，不得净戒、安忍、精进、静虑、般若，不得能修，不得所修，不得所为，亦不远离如是诸法而行净戒、安忍、精进、静虑、般若波罗蜜多，是菩萨摩诃萨则能圆满修菩萨道。如是，善现，诸菩萨摩诃萨修行般若波罗蜜多，方便善巧修菩萨道令得圆满，能证无上正等菩提。

“善现，若菩萨摩诃萨修行般若波罗蜜多，方便善巧安住内空时，不得内空，不得能住，不得所住，不得所为，亦不远离如是诸法而住内空，是菩萨摩诃萨则能圆满修菩萨道。善现，若菩萨摩诃萨修行般若波罗蜜多时，方便善巧安住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空时，不得外空乃至无性自性空，不得能住，不得所住，不得所为，亦不远离如是诸法而住外空乃至无性自性空，是菩萨摩诃萨则能圆满修菩萨道。如是，善现，诸菩萨摩诃萨修行般若波罗蜜多，方便善巧修菩萨道令得圆满，能证无上正等菩提。

“善现，若菩萨摩诃萨修行般若波罗蜜多，方便善巧修行四念住时，不得四念住，不得能修，不得所修，不得所为，亦不远离如是诸法而修四念住，是菩萨摩诃萨则能圆满修菩萨道。善现，若菩萨摩诃萨修行般若波罗蜜多，方便善巧修行四正断、四神足、五根、五力、七等觉支、八圣道支时，不得四正断乃至八圣道支，不得能修，不得所修，不得所为，亦不远离如是诸法而修四正断乃至八圣道支，是菩萨摩诃萨则能圆满修菩萨道。如是，善现，诸菩萨摩诃萨修行般若波罗蜜多，方便善巧修菩萨道令得圆满，能证无上正等菩提。