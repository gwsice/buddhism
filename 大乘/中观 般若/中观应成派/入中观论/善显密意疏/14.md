## 入中论善显密意疏卷十四 

戊三 明十地功德分二，巳一 明初地功德，巳二 明二地至七地功德，巳三明三净地功德。今初 

&nbsp;&nbsp;&nbsp;&nbsp;〖菩萨时能见百佛，&nbsp;&nbsp;&nbsp;&nbsp;得佛加持亦能知，

&nbsp;&nbsp;&nbsp;&nbsp;此时住寿经百劫，&nbsp;&nbsp;&nbsp;&nbsp;亦能正入前后际，

&nbsp;&nbsp;&nbsp;&nbsp;智能入起百三昧，&nbsp;&nbsp;&nbsp;&nbsp;能动能照百世界，

&nbsp;&nbsp;&nbsp;&nbsp;神通教化百有情，&nbsp;&nbsp;&nbsp;&nbsp;复能往游百佛土，

&nbsp;&nbsp;&nbsp;&nbsp;能正思择百法门，&nbsp;&nbsp;&nbsp;&nbsp;佛子自身现百身，

&nbsp;&nbsp;&nbsp;&nbsp;一一身有百菩萨，&nbsp;&nbsp;&nbsp;&nbsp;庄严围绕为眷属。〗 

菩萨发胜义菩提心得初地时。一刹那顷，能见百佛，得彼百佛加持皆能了知。又住初地时，能住寿百劫，亦能正入前际后际各至百劫。此义谓智见能入前际后际百劫之事。又此大智菩萨，能入起百三摩地。又能动百世界，及能照百世界。又此菩萨能以神通教化成熟百有情，复能往游百佛世界。又能正思择百种法门。又此佛子，自身复能示现百身。于一一身有百菩萨庄严围绕而为眷属。 

巳二 明二地至七地功德 

&nbsp;&nbsp;&nbsp;&nbsp;〖如极喜地诸功德，&nbsp;&nbsp;&nbsp;&nbsp;如是住于无垢地，

&nbsp;&nbsp;&nbsp;&nbsp;当得功德各千种。&nbsp;&nbsp;&nbsp;&nbsp;馀五菩萨得百千，

&nbsp;&nbsp;&nbsp;&nbsp;得百俱胝千俱胝，&nbsp;&nbsp;&nbsp;&nbsp;次得百千俱胝量，

&nbsp;&nbsp;&nbsp;&nbsp;后得俱胝那由他，&nbsp;&nbsp;&nbsp;&nbsp;百转千转诸功德。〗

如极喜地菩萨所得十二类功德，各有一百。转入第二无垢地时，彼十二类功德，当得一千。其馀三地，四地，五地，六地，七地菩萨，如其次第，则得百千，百俱胝，千俱胝，百千俱胝，俱胝那由他百转千转，即百千俱胝那由他十二类功德也。 

巳三 明三净地功德 

八地以上所得功德，计算俱穷，当以微尘而数。颂曰： 

&nbsp;&nbsp;&nbsp;&nbsp;〖住不动地无分别，&nbsp;&nbsp;&nbsp;&nbsp;证得量等百千转，

&nbsp;&nbsp;&nbsp;&nbsp;三千大千佛世界，&nbsp;&nbsp;&nbsp;&nbsp;极微尘数诸功德。〗 

住第八不动地菩萨，於人及法，都无实执分别。证得百千三千大千世界极微尘数，十二类功德。颂曰： 

&nbsp;&nbsp;&nbsp;&nbsp;〖菩萨住於善慧地，&nbsp;&nbsp;&nbsp;&nbsp;证得前说诸功德，

&nbsp;&nbsp;&nbsp;&nbsp;量等百万阿僧祗，&nbsp;&nbsp;&nbsp;&nbsp;大千世界微尘数。〗 

菩萨住于第九善慧地，证得如前所说十二类功德，量等百万阿僧祗三千大千世界极微尘数。颂曰： 

&nbsp;&nbsp;&nbsp;&nbsp;〖且说於此第十地，&nbsp;&nbsp;&nbsp;&nbsp;所得一切诸功德，

&nbsp;&nbsp;&nbsp;&nbsp;量等超过言说境，&nbsp;&nbsp;&nbsp;&nbsp;非言说境微尘数。〗 

於此第十地中所得如前所说之十二类功德，量等超过言说境非言说境，即不可说不可说转佛刹极微尘数也。言且说者，谓十地菩萨之功德，犹不止如此所说者。故下文更述诸馀功德。颂曰：

&nbsp;&nbsp;&nbsp;&nbsp;〖一一毛孔皆能现，&nbsp;&nbsp;&nbsp;&nbsp;无量诸佛与菩萨，

&nbsp;&nbsp;&nbsp;&nbsp;如是刹那刹那顷，&nbsp;&nbsp;&nbsp;&nbsp;亦现天人阿修罗。〗 

又此菩萨，能无分别示现化身，于自身一一毛孔，刹那刹那能各别。示现无量诸佛菩萨，各有无量菩萨而为眷属。如是一一刹那顷，亦能於一一毛孔示现其馀天人阿修罗等，不相杂乱。亦字摄未说者。谓应以帝释，梵王，护世，人王，声闻，独觉，如来等身教化之有情，即能任运示现帝释等身而为说法。广如十地经说应当了知。 

丙一 果地分五，丁一 初成正觉之相，丁二 建立身与功德，丁三明变化身，丁四 成立一乘，丁五 成佛与住世。初又分二，戊一 正义，戊二 释难，今初 

&nbsp;&nbsp;&nbsp;&nbsp;〖如净虚空月光照，&nbsp;&nbsp;&nbsp;&nbsp;生十力地复勤行，

&nbsp;&nbsp;&nbsp;&nbsp;于色界顶证静位，&nbsp;&nbsp;&nbsp;&nbsp;众德究竟无与等。〗 

譬如月光於净虚空中能照耀一切众生，如是已得第十菩提心之菩萨，净治能障佛法之冥暗，了知自身能得佛法。於能生十力佛地之前第十地时，为得佛地故，复更精勤修行。尔时世尊唯於色界顶摩醯首罗天宫，证得最极寂静无上智位。此位一切功德皆到究竟，以念住等一切功德，至此为极最胜妙故。此智复无与等，以无同此者故，更无过上者故。言唯於色界顶者，显先未成佛，最初成佛者，必是色究竟天身。若先已成佛，后示现成佛者，则欲界身亦可。此是波罗蜜多大乘规。诸佛世尊於色界顶初成佛时，唯於一刹那顷得一切种智。颂曰： 

&nbsp;&nbsp;&nbsp;&nbsp;〖如器有异空无别，&nbsp;&nbsp;&nbsp;&nbsp;诸法虽别性无差，

&nbsp;&nbsp;&nbsp;&nbsp;是故正知同一味，&nbsp;&nbsp;&nbsp;&nbsp;妙智刹那达所知。〗 

如瓶盘等器虽有无量差别，然遍於一切器皿之虚空，同是遣除障碍之所显故，无馀差别。如是色受等法从因缘生，虽有无量差别不同。然彼等上自性不生之真实义，则无少许差异。是故当知此真实义唯是一味。此一味真实义，唯以一刹那智而正了知。故妙智世尊一刹那顷证得，通达一切所知之妙智也。 

戊二 释难分二，巳一 叙难，巳二 解释。今初： 

&nbsp;&nbsp;&nbsp;&nbsp;〖若静是实慧不转，&nbsp;&nbsp;&nbsp;&nbsp;不转而知亦非理，

&nbsp;&nbsp;&nbsp;&nbsp;不知宁知成相违，&nbsp;&nbsp;&nbsp;&nbsp;无知者谁为他说。〗

汝既安立自性不生为色等之真实义，又安立智慧能知於彼。若时安立自性不生之寂静是真实义者，则於彼境应许智慧不转。若於自性不生之真实义，智慧能转，则彼智慧为见彼境是何行相。由全不见境之行相，故於真实义智慧不转。若时智慧於境不转，则说智慧知所知境亦不应理。何能遍知此真实义。由不遍知云知真义，不应道理。故不遍知境者宁是能知。成相违故。若能知真实义之心都无有生，则亦无有能知真实义之人，谁复为他所化，说我了知真实义行相如是耶。 

巳二 解释分二，庚一 释不证真实义难，庚二 释无能知者难。今初： 

&nbsp;&nbsp;&nbsp;&nbsp;〖不生是实慧离生，&nbsp;&nbsp;&nbsp;&nbsp;此缘彼相证实义，

&nbsp;&nbsp;&nbsp;&nbsp;如心有相知彼境，&nbsp;&nbsp;&nbsp;&nbsp;依名言谛说为知。〗 

於此世间，若识随彼境相而缘，即说此识了知彼境。如心生时具青境相，即说此心了知青境。如是若能缘智生，具真实义之行相，依名言谛亦可说为了知真实义。内识随缘真实义行相之理。谓如自性不生是境之真实义，其能缘慧，亦具离自性生之行相。如水注水中。由缘彼境之行相，立为证真实义。故无所难之过失。释论云：‘故由假名立为通达真实义，实无少法能知少法，能知所知俱不生故。’假名之义，如颂云：‘依名言谛说为知。’谓非由自性说为了知，是由假名立为了知。非说了知真实义，唯是假说也。言‘实无少法’等，义谓：若唯现离戏论相不立为知，要现如青黄等相乃立为知，则定非有。如所缘境真实义是不生，其能缘慧亦具自性不生之行相也。如敌者说：慧不能现真实义之行相。若慧不现境相，则不於境转。若不於境转则不知彼境。若不知境。则说心能知彼，成相违失。其慧不现境相则不转等，自宗亦许。不须解答，故唯破其慧不能现胜义谛相。说彼行相慧能现起。由现彼相，立为通达彼境。并举喻为证。有说此宗，无有通达胜义谛之无分别智者，当知是谤最胜圣智。此云：‘刹那达所知。’说证得一刹那顷能达一切所得之智。又说如所有智不现能知所知各别二相而知。故於诸佛了达如所有性与尽所有性之理，应善了解。兹当略说。未成正觉，一刹那慧，不能双达各别有法与彼法性。彼二必须各别了达。若已断尽实执习气成正等觉，恒常安住亲证胜义谛之根本定中，永不起定。根本后得不复别起。如二谛论释云：‘以一刹那智，周遍所知轮。’离根本智，更无异体知尽所有性之后得智。是故当许唯以一智能知二谛一切所知。若时观待法性成如所有智，则此智前一切二相皆悉寂灭。是故此智如水注水一味而转。若时观待有法成尽所有智，则有心境二相显现。由已拔除错乱二相之习气，故是於所见境不错乱之二相，非错乱二相。此不错乱之理，馀处已广说。又佛地中具有根本后得二智，如宝性论云：‘慧智及解脱，光明照耀净，无异故如日，光明照耀等。’疏云：‘佛身出世无分别慧，能破除所知胜真实义之黑暗故，如同光明。其后得见一切所知之智，遍一切种所知事转故，如同照耀。’出世无分别慧即根本智。彼是观待真实义而立，即破除等义。言后得之后，非从根本定起，时间前后之后。是由根本定力所得或所生之义。言‘遍一切种所知’等义，谓彼后得智，是由遍缘一切尽所有性而立也。故观待有法则非如所有智，观待法性则非尽所有智。若能善解此义，则於二谛论云：‘由离遍计性，所现唯缘生，一切种妙智，现见此一切。’又云：‘若能知所知，自体皆不见，尔时相不生，坚住故不起。’此说诸佛现见一切尽所有性，又说能知所知以二相理皆无所见。馀诸大论师亦多作是说。不须强解谓：‘能知所知都无所见，是依佛本分而说。现见一切所知，是就众生分上而说。无有佛地所摄之智。’即佛一智观待二境，有二了达之相，无少相违也。 

若尔前云：‘由於诸法见真妄，’等所明二谛之相，与此建立应成相违。曰：无违。前说二谛相，是依总义而立。此说佛智见境之相，与十地以下皆悉不共，是依别义而立也。诸佛见境之相，总略言之，若是见真理智正量所得，要待彼境方成理智正量者，是胜义谛相。世俗谛相由此可知。若是如所有智所得，要待彼境方成如所有智，及是尽所有智所得要待彼境方成尽所有智。如是观待各别境界，立为见胜义世俗之相，亦当了知。复当忆念，前文观察自证分，应不应理之自宗也。 

庚二 释无能知者难分二，辛一 正义，辛二 明理。今初： 

又汝说云：‘若无知者，谁复为他说真实义行相如是耶？’今当解释。佛地亲证真实义智，与境自性不生胜义，虽是一味而转。然诸世间亦非不能了知真实。此中难义，是谓智与真实恒一味转，则无具说法分别之说者，既无说者，则不说法。下文答云：‘虽无分别，说法亦应理故。’为答此难，颂曰： 

&nbsp;&nbsp;&nbsp;&nbsp;〖百福所感受用身，&nbsp;&nbsp;&nbsp;&nbsp;化身虚空及馀物，

&nbsp;&nbsp;&nbsp;&nbsp;彼力发音说法性，&nbsp;&nbsp;&nbsp;&nbsp;世间由彼亦了真。〗 

诸佛住何色身亲证法界法身。佛此色身，是由无量福德资粮之所感得，具足不可思义种种妙色。是诸菩萨受用法乐之因，名受用身。由此色身发出法音演说诸法真实义。世间众生是闻法之法器，即能无倒了知真实也。不但百福所感之报身能作是事，即此报身加持之化身，及由化身之力，从虚空中及馀草木壁崖等无心之物，亦能发出法音演说诸法真实，今诸众生了知真实义也。 

辛二 明理 

诸无分别心心所法，於说法时现前即无发起作用，云何能为说法作用之因？当举外喻以明此义。颂曰： 

&nbsp;&nbsp;&nbsp;&nbsp;〖如具强力诸陶师，&nbsp;&nbsp;&nbsp;&nbsp;经久极力转机轮，

&nbsp;&nbsp;&nbsp;&nbsp;现前虽无功用力，&nbsp;&nbsp;&nbsp;&nbsp;旋转仍为瓶等因，

&nbsp;&nbsp;&nbsp;&nbsp;如是佛住法性身，&nbsp;&nbsp;&nbsp;&nbsp;现前虽然无功用，

&nbsp;&nbsp;&nbsp;&nbsp;由众生善与愿力，&nbsp;&nbsp;&nbsp;&nbsp;事业恒转不思议。〗 

譬如世间具有强力之陶师，由经久时极力旋转其机轮。次彼陶师虽现前不起转动机轮之功力，亦见彼轮旋转不停成为瓶等之因，如是说？住法性身成正觉时，如摩尼珠及如意树，现前虽无分别功用，然由众生善根成熟应从佛所听闻是法，及由诸佛昔为菩萨时发广大愿牵引之力。故佛事业恒转不息极不可思议也。发愿之相，谓如诸佛随顺机宜利益众生，安住法界刹那不动，调伏众生而不失时。愿我亦当能如是也。拿错译本中於此处引有经证。 

丁二 建立身与功德分二，戊一 建立身，戊二 建立十力功德。初又分三，巳一法身，巳二 受用身，巳三 等流身。今初： 

今当说法身颂曰： 

&nbsp;&nbsp;&nbsp;&nbsp;〖尽焚所知如干薪，&nbsp;&nbsp;&nbsp;&nbsp;诸佛法身最寂灭，

&nbsp;&nbsp;&nbsp;&nbsp;尔时不生亦不灭，&nbsp;&nbsp;&nbsp;&nbsp;由心灭故唯身证。〗 

佛智本性身由智慧火，尽焚一切如同干薪之二相所知境。即如所知自性不生行相而转。故智慧自性不生行相之寂灭真实义即是诸佛之法身。能断金刚经依此义云：‘应观佛法性，即导师法身，法性非所识，故彼不能了。’此说诸佛於一切时安住法性，即是导师之胜义法身，又此法性，亦非二相之理所能识也。 

尔时此真实义法身，不生不灭。经依如是义云：‘曼殊室利，当知不生不灭，即是如来增语。’如是佛地妙智所缘真实义中，分别心心所毕竟息灭不转。无分别智与真实义，如水注水无可分别。故世俗安立，唯由报身证彼佛果也。拿错译本，引不退转轮经。心灭之义，显句论云：‘经云：云何胜义谛，谓尚非心所行，况诸文字。此谓无分别。’此说无心之行为无分别。此处释论解寂灭义谓离心心所已，虽是寂灭然亦能作利众生事，举如意树及摩尼珠喻。其后又云：‘此身虽无分别，如如意树及摩尼珠。’亦明显说是离分别心心所法。故引此文证佛无智慧。实乃未达论义，妄兴毁谤也。 

巳二 受用身 

&nbsp;&nbsp;&nbsp;&nbsp;〖此寂灭身无分别，&nbsp;&nbsp;&nbsp;&nbsp;如如意树摩尼珠，

&nbsp;&nbsp;&nbsp;&nbsp;众生未空常利世，&nbsp;&nbsp;&nbsp;&nbsp;离戏论者始能见。〗 

此亲证法身之受用身，由离别心心所故，是寂灭身。此身虽无分别，然亦能作利众生事。如如意树及摩尼珠，虽无分别亦为成办众生欲乐之因。又此报身，为利一切众生故，尽未来际常久住世。是故当知世界未空，虚空未尽，诸佛唯为饶益有情安住世间。又此报身，唯诸久修二种资粮已得离诸戏论无垢慧镜之地上菩萨，始能现见。馀有戏论诸异生类则不能见。归依七十颂云：‘诸佛妙色身，相好极炽然，众生随自解，执为种种身。无量福资粮，所生彼色身，十地诸佛子，始能快先睹，此身受法乐，则是诸佛行。’ 

巳三 等流身分三，庚一 於一身及一毛孔示现自一切行，庚二於彼示现他一切行。庚三 随欲自在圆满。今初： 

由佛法身，或由上述色身之力，离前受用身外。起馀化身。即是法报等流果身，此身唯以调伏众生因缘而起，为显此身威力差别亦不可思议。颂曰： 

&nbsp;&nbsp;&nbsp;&nbsp;〖能仁於一等流身，&nbsp;&nbsp;&nbsp;&nbsp;同时现诸本生事，

&nbsp;&nbsp;&nbsp;&nbsp;自身虽已久迁灭，&nbsp;&nbsp;&nbsp;&nbsp;明了无杂现一切。〗 

能仁於一法报等流色身，为欲示现无始生死以来一切本生事故，自本生事虽久已迁灭。然能同时明了无杂，任运示现一切本事，如明镜中观众色像。颂曰： 

&nbsp;&nbsp;&nbsp;&nbsp;〖何佛何刹能仁相，&nbsp;&nbsp;&nbsp;&nbsp;诸佛身行威力等，

&nbsp;&nbsp;&nbsp;&nbsp;声闻僧量如何行，&nbsp;&nbsp;&nbsp;&nbsp;诸菩萨身若何等，

&nbsp;&nbsp;&nbsp;&nbsp;演说何法自若何，&nbsp;&nbsp;&nbsp;&nbsp;如何闻法修何行，

&nbsp;&nbsp;&nbsp;&nbsp;作何布施供佛等，&nbsp;&nbsp;&nbsp;&nbsp;於一身中能普现。

&nbsp;&nbsp;&nbsp;&nbsp;如是持戒修忍进，&nbsp;&nbsp;&nbsp;&nbsp;禅定智慧昔诸生，

&nbsp;&nbsp;&nbsp;&nbsp;彼等无馀一切行，&nbsp;&nbsp;&nbsp;&nbsp;於一毛孔亦能现。〗 

又佛世尊昔行布施波罗蜜多时，为於何佛所，作何供事。於何等佛刹，如吠琉璃宝等为地，纵横相等。其土有情如何庄严。能仁於彼如何示现出胎等相。诸佛身相，胜行，势力，复若何等。诸佛眷属声闻僧伽若干数量，彼於正法如何修行成为僧伽。又彼佛土诸菩萨众相好严身，如何受用衣服，饮食，房舍等事。演说何法，为说三乘抑说一乘。自於彼土，为生婆罗门等何等种姓，成就智慧，在家，出家，复若何等，闻正法已受何学处若满非满。修习何种菩萨大行。於诸佛所，及诸菩萨，声闻等所，衣服，饮食，珍宝等物，作何布施，经几许时，供何数量。如是一切於一身中能普示现。如现修行布施波罗蜜多本事。如是往昔修学持戒，忍辱，精进，禅定，智慧波罗蜜多时。昔诸本生事，一切无馀，於一身中亦能普现。又非但能於一身普现一切本生事迹。即於一毛孔中亦能普现一切诸行也。

庚二 於彼示现他一切行。 

&nbsp;&nbsp;&nbsp;&nbsp;〖诸佛过去及未来，&nbsp;&nbsp;&nbsp;&nbsp;现在尽於虚空际，

&nbsp;&nbsp;&nbsp;&nbsp;安住世间说正法，&nbsp;&nbsp;&nbsp;&nbsp;救济苦恼众生者，

&nbsp;&nbsp;&nbsp;&nbsp;从初发心至菩提，&nbsp;&nbsp;&nbsp;&nbsp;一切诸行如已行，

&nbsp;&nbsp;&nbsp;&nbsp;由知诸法同幻性，&nbsp;&nbsp;&nbsp;&nbsp;於一毛孔能顿现。〗 

诸佛世尊，若已过去，若尚未来，若现在世，尽虚空际，安住世间演说正法，救济苦恼诸众生者，从初发心，至证菩提，三世诸佛一切诸行，如已所行，於一毛孔皆能顿现。通常幻师以咒药力，尚能於自身中示现情器种种行相。何况诸佛菩萨，已知诸法本性与幻事性全无差别，复经多劫修习彼义。岂不能现彼诸幻事。是故智者，谁仍不了是义，或似了知而反生疑。当由此喻增上信解。 

如自诸行与诸佛行，於一毛孔皆能顿现。颂曰： 

&nbsp;&nbsp;&nbsp;&nbsp;〖如是三世诸菩萨，&nbsp;&nbsp;&nbsp;&nbsp;独觉声闻一切行，

&nbsp;&nbsp;&nbsp;&nbsp;及馀一切异生位，&nbsp;&nbsp;&nbsp;&nbsp;一毛孔中皆顿现。〗 

如是三世菩萨，独觉，声闻，一切诸行。及馀异生位一切诸行，於一毛孔中亦皆能顿现。 

庚三 随欲自在圆满 

已说三身圆满，次显虽无分别而得随欲自在圆满。颂曰： 

&nbsp;&nbsp;&nbsp;&nbsp;〖此清净行随欲转，&nbsp;&nbsp;&nbsp;&nbsp;尽空世界现一尘，

&nbsp;&nbsp;&nbsp;&nbsp;一尘遍于无边界，&nbsp;&nbsp;&nbsp;&nbsp;世界不细尘不粗。〗 

佛离一切垢清净妙行随欲而转。能於一微尘境上，示现尽虚空际一切世界，及现一微尘遍於无边一切世界。然彼一尘亦不加大，一切世界亦不减小。颂曰： 

&nbsp;&nbsp;&nbsp;&nbsp;〖佛无分别尽来际，&nbsp;&nbsp;&nbsp;&nbsp;一一刹那现众行，

&nbsp;&nbsp;&nbsp;&nbsp;尽赡部洲一切尘，&nbsp;&nbsp;&nbsp;&nbsp;犹不能及彼行数。〗 

佛无分别尽未来际，於一一刹那示现种种妙行。尽赡部洲所有一切微尘数量，犹不能及彼一刹那诸行数量。前颂依处增上说，此颂依时增上说。 

戊二 建立十力功德分四，巳一 略标十力，巳二 广释十力，巳三一切功德说不能尽，巳四 知深广功德之胜利。今初 

佛地是由十力所显，故当略说少分差别。颂曰： 

&nbsp;&nbsp;&nbsp;&nbsp;〖处非处智力，&nbsp;&nbsp;&nbsp;&nbsp;如是业报智，

&nbsp;&nbsp;&nbsp;&nbsp;知种种胜解，&nbsp;&nbsp;&nbsp;&nbsp;种种界智力，

&nbsp;&nbsp;&nbsp;&nbsp;知根胜劣智，&nbsp;&nbsp;&nbsp;&nbsp;及知遍趣行，

&nbsp;&nbsp;&nbsp;&nbsp;静虑解脱定，&nbsp;&nbsp;&nbsp;&nbsp;等至等智力，

&nbsp;&nbsp;&nbsp;&nbsp;宿住随念智，&nbsp;&nbsp;&nbsp;&nbsp;如是死生智，

&nbsp;&nbsp;&nbsp;&nbsp;诸漏尽智力，&nbsp;&nbsp;&nbsp;&nbsp;是谓十种力。〗 

能仁十力，谓处非处智力，如是知业异熟智力，了知种种胜解智力，种种界智力，如是了知根胜劣智力，遍趣行智力，静虑解脱等持等至等智力，宿住随念智力，如是死生智力，漏尽智力。是谓十力。 

巳二 广释十力分二，庚一 释处非处智等五力，庚二 释遍趣行智等五力。今初 

&nbsp;&nbsp;&nbsp;&nbsp;〖彼法定从此因生，&nbsp;&nbsp;&nbsp;&nbsp;知者说此为彼处，

&nbsp;&nbsp;&nbsp;&nbsp;违上非处无边境，&nbsp;&nbsp;&nbsp;&nbsp;智无碍著说名力。〗 

若彼果法定从此因法生，知者诸佛，即说此因为彼果之处。如从不善业生不可爱果，从圣有学道得涅槃等。若与上说相违，名为非处。如从善业生不可爱果，已得见道犹随业力受第八生，皆无是处。如是处非处境无量无边，佛智无碍著转，说名处非处智力。颂曰： 

&nbsp;&nbsp;&nbsp;&nbsp;〖爱与非爱违上相，&nbsp;&nbsp;&nbsp;&nbsp;尽业及彼种种果，

&nbsp;&nbsp;&nbsp;&nbsp;智力无碍别别转，&nbsp;&nbsp;&nbsp;&nbsp;遍三世境是为力。〗 

爱谓善业，非爱谓不善业，是为不杂二业。与上相违谓诸杂业。能尽有漏业者谓无漏业，及彼诸业种种果报。智无碍著别别而转，遍於三世所摄一切业果等境。是为业异熟智力。颂曰：

&nbsp;&nbsp;&nbsp;&nbsp;〖贪等生力之所发，&nbsp;&nbsp;&nbsp;&nbsp;有劣中胜种种欲，

&nbsp;&nbsp;&nbsp;&nbsp;馀法所覆诸胜解，&nbsp;&nbsp;&nbsp;&nbsp;智遍三世名为力。〗 

贪字亦表嗔等烦恼。等字等取信等诸法。生即种子。由彼种子之力，所发欲解，此有下劣，中等，殊胜极不相同之种种欲解。又彼欲解种子虽被馀法诸行之所覆蔽。然佛妙智遍三世转了达一切欲解。名为种种胜解智力。颂曰： 

&nbsp;&nbsp;&nbsp;&nbsp;〖诸佛善巧界差别，&nbsp;&nbsp;&nbsp;&nbsp;眼等本性说名界，

&nbsp;&nbsp;&nbsp;&nbsp;正等觉智无边际，&nbsp;&nbsp;&nbsp;&nbsp;遍诸界别说名力。〗 

诸佛善巧一切界之差别，谓眼根等，等摄耳至意为六根，色至法六尘，眼识至意识六识。说彼之内空等本性名界。正等觉智。遍於一切界差别转，说名四种界智力。颂曰： 

&nbsp;&nbsp;&nbsp;&nbsp;〖遍计等利说名胜，&nbsp;&nbsp;&nbsp;&nbsp;处中钝下名为劣，

&nbsp;&nbsp;&nbsp;&nbsp;眼等互生偕了达，&nbsp;&nbsp;&nbsp;&nbsp;种智无碍说为力。〗 

虚妄增益之偏计，於生贪等有自在力，故名为根。等摄信等诸根。其最利者说名胜根，其处中根与钝下根，说名劣根。眼等二十二根，及诸根互能生果。一切种智於彼一一根性皆甚了达。无碍著转。说为根胜劣智力。 

庚二 释遍处行智等五力 

&nbsp;&nbsp;&nbsp;&nbsp;〖有行趣佛亦有趣，&nbsp;&nbsp;&nbsp;&nbsp;独觉声闻二菩提，

&nbsp;&nbsp;&nbsp;&nbsp;天人鬼畜地狱等，&nbsp;&nbsp;&nbsp;&nbsp;智无障碍说为力。 〗 

颇有行道能趣佛果。有行能趣独觉菩提。有行能趣声闻菩提。有行能趣天，人，饿鬼，畜生，地狱诸趣。等字显示，正定邪定等种种诸行。於彼一切智无障碍，说为遍趣行智力。颂曰： 

&nbsp;&nbsp;&nbsp;&nbsp;〖无边世界行者别，&nbsp;&nbsp;&nbsp;&nbsp;静虑解脱奢摩他，

&nbsp;&nbsp;&nbsp;&nbsp;及九等至诸差别，&nbsp;&nbsp;&nbsp;&nbsp;智无障碍说为力。〗 

无边世界中，行者各差别。如四静虑，八解脱，奢摩他等持，及九次第等至，与杂染清净无边差别。佛智於彼一切均无滞碍，说名杂染清净智力。颂曰： 

&nbsp;&nbsp;&nbsp;&nbsp;〖过去从痴住三有，&nbsp;&nbsp;&nbsp;&nbsp;自他一一有情生，

&nbsp;&nbsp;&nbsp;&nbsp;尽情无边并因处，&nbsp;&nbsp;&nbsp;&nbsp;彼彼智慧说为力。 〗 

始从愚痴展转传来，於过去世住三有中。随念自他一一有情一切生事尽有情数无有边际。并念其因，并念相貌，谓念自他如是色类。并念处所，谓念从彼处没来生此处。於彼一切随念境上。所有彼彼无障碍智，说为宿住随念智力。颂曰： 

&nbsp;&nbsp;&nbsp;&nbsp;〖尽虚空际世界中，&nbsp;&nbsp;&nbsp;&nbsp;一一有情死生时，

&nbsp;&nbsp;&nbsp;&nbsp;于彼多境智遍转，&nbsp;&nbsp;&nbsp;&nbsp;清净无碍说名力。〗 

尽虚空边际诸世界中，诸有情类，一一有情死时，生时。由种种业感种种果。佛清净智於彼众多境界，无障碍转。说名死生智力。颂曰： 

&nbsp;&nbsp;&nbsp;&nbsp;〖诸佛一切种智力，&nbsp;&nbsp;&nbsp;&nbsp;速断烦恼及习气，

&nbsp;&nbsp;&nbsp;&nbsp;弟子等慧灭烦恼，&nbsp;&nbsp;&nbsp;&nbsp;於彼无碍智名力。〗 

诸佛由得一切种智之力。永断贪等一切烦恼及诸习气。声闻弟子与独觉辈，以无漏慧灭诸烦恼。佛智於彼无障无碍。是名漏尽智力。言速者，显示佛智一刹那项，最细习气尽皆断除。 

此中所言烦恼习气，释论云：‘若法於心染着，薰习，随逐而转，是名习气。烦恼边际，薰习根本，习气，是诸异名’声闻独觉虽断烦恼，然不能断除习气。释论云‘无明习气，能障了达所知。’此说习气是所知障。此宗许法我执是烦恼障。故所知障，当是二取错乱习气。龙猛师徒於馀论中皆未明说何为所知障。故当依止此论所说也。释论又云：‘无明与贪等习气，唯一切种智於成佛时，始得永断。非馀能断。’故馀处说二乘阿罗汉与八地菩萨，断尽一切烦恼种子。当知彼烦恼种子与此处所说烦恼习气，亦非一事。又此习气系最微细之品。十地最后心无间道现起，同时息灭。而成最初解脱道时，即是佛智第一刹那。故说以一切种智力断除习气也。如是说此诸力知一切所知者，是现前知。以佛之现量，不现而知不应道理，故是现起而知。又不现行相而知，非此宗义。六十正理论释中已明了宣说。故亦非是由现见现在之力。而兼知去来也。例如今日於现在时，观待此时之去来非有。虽於此时不量去来。然了知今日智，即能了知去来一切亦不相违。譬如种子，虽不生种子时之芽，然种子生芽全不相违也。 

巳三 一切功德说不能尽， 

诸佛所有一切功德，假使诸佛加持寿量，经无数劫不作馀事，专一汲汲演说功德，犹不能尽。况诸菩萨，尤况二乘，岂能了知宣说，诸佛所有一切功德。当以譬喻显示此义，颂曰： 

&nbsp;&nbsp;&nbsp;&nbsp;〖妙翅飞还非空尽，&nbsp;&nbsp;&nbsp;&nbsp;由自力尽而回转，

&nbsp;&nbsp;&nbsp;&nbsp;佛德无边若虚空，&nbsp;&nbsp;&nbsp;&nbsp;弟子菩萨莫能宣。

&nbsp;&nbsp;&nbsp;&nbsp;如我於佛众功德，&nbsp;&nbsp;&nbsp;&nbsp;岂能了知而赞言，

&nbsp;&nbsp;&nbsp;&nbsp;然由龙猛已宣说，&nbsp;&nbsp;&nbsp;&nbsp;故我无疑述少分。〗 

如妙翅鸟王翅翎丰广仗承风力，善能致远。彼向虚空极力飞去。后飞还时，非缘虚空巳尽而还。是由彼久飞自力用尽而回转，如是诸佛功德无量无边广如虚空，声闻弟子，及诸独觉，并入大地诸菩萨众，不能尽说而自退止。此亦非由佛德已尽故止，是因自己慧力已尽而止也。由佛功德说不能尽，如我作释者，於佛功德，岂能了知而赞说耶？我以自力虽全不知诸佛功德。然我无疑竟能略说少分功德者，是因龙猛菩萨已说此等功德，我是依彼而说。

巳四 知深广功德之胜利。 

&nbsp;&nbsp;&nbsp;&nbsp;〖甚深谓空性，&nbsp;&nbsp;&nbsp;&nbsp;馀德即广大，

&nbsp;&nbsp;&nbsp;&nbsp;了知深广理，&nbsp;&nbsp;&nbsp;&nbsp;当得此功德。〗 

总此论中显示诸佛甚深广大二种德。甚深者，谓空性法身，及因位行位之空性。其馀十一地之功德及所说十力等，即广大功德。若善了知如斯甚深广大功德之理，依义修习，当能证得此二种功德。 

丁三 明变化身， 

诸佛化身，是诸声闻独觉菩萨共同境界，共同方便。随其所应，亦是诸异生境界。是能成办善趣等因。颂曰： 

&nbsp;&nbsp;&nbsp;&nbsp;〖佛得不动身，&nbsp;&nbsp;&nbsp;&nbsp;化重来三有，

&nbsp;&nbsp;&nbsp;&nbsp;示天降出胎，&nbsp;&nbsp;&nbsp;&nbsp;菩提转静轮，

&nbsp;&nbsp;&nbsp;&nbsp;世有种种行，&nbsp;&nbsp;&nbsp;&nbsp;为多爱索缚，

&nbsp;&nbsp;&nbsp;&nbsp;佛以大悲心，&nbsp;&nbsp;&nbsp;&nbsp;咸导至涅槃。〗 

(原文四句六十字) 

诸佛已得安住真实永无动摇之法身，现诸化身重来三有，示现从兜率天降，及出胎等，父母妻子系属之相。又现证大菩提，适应诸根，转妙法轮令往寂静涅槃大城。世界有情，有种种界行，复为众多爱索所缚。佛以大悲心，不顾名利等，尽行引导安立於大般涅槃。 

丁四 成立一乘 

已说三身建立，次明於一乘中，佛说三乘是密意教。颂曰： 

&nbsp;&nbsp;&nbsp;&nbsp;〖离知真实义，&nbsp;&nbsp;&nbsp;&nbsp;馀无除众垢，

&nbsp;&nbsp;&nbsp;&nbsp;诸法真实义，&nbsp;&nbsp;&nbsp;&nbsp;无变异差别。

&nbsp;&nbsp;&nbsp;&nbsp;此证真实慧，&nbsp;&nbsp;&nbsp;&nbsp;亦非有别异，

&nbsp;&nbsp;&nbsp;&nbsp;故佛为众说，&nbsp;&nbsp;&nbsp;&nbsp;无等无别乘。〗

(原文四句) 

离了知诸法真实义，更无馀法能除一切二障垢染。诸法真实义亦无不同之变异差别。故此证真实义之智慧，缘境行相亦无别异。故佛能仁，为诸众生，宣说无馀能等全无差别之一乘。经云：‘迦叶，由知一切法平等性故而般涅槃。此唯有一无二无三。’

龙猛菩萨亦云： ‘由法界无别，故乘无差别，佛说三乘者，为导诸有情。’此说：若不通达真实义，则不能尽断一切烦恼。诸法真实义复无最大差殊。故有处说，往涅槃城，有达不达真实义之因乘差别。及说断尽烦恼证涅槃已，不复更学馀乘之果乘，有多乘者。当知是为引导众生而说。若能善解此义，则经说二乘不证法无我之密意，亦能了解。 

若得涅槃后，不复更学馀乘。此大涅槃唯有一乘。云何经说二乘亦能般涅槃耶？曰：此是密意语言。颂曰： 

&nbsp;&nbsp;&nbsp;&nbsp;〖众生有五浊，&nbsp;&nbsp;&nbsp;&nbsp;能生诸过失，

&nbsp;&nbsp;&nbsp;&nbsp;故世界不入，&nbsp;&nbsp;&nbsp;&nbsp;甚深佛行境，

&nbsp;&nbsp;&nbsp;&nbsp;然由佛善逝，&nbsp;&nbsp;&nbsp;&nbsp;具智悲方便，

&nbsp;&nbsp;&nbsp;&nbsp;昔曾发誓愿，&nbsp;&nbsp;&nbsp;&nbsp;度尽诸有情。〗

(原文四句) 

由诸众生，有劫浊，见浊，烦恼浊，众生浊，寿命浊等五浊，能为发生诸大烦恼过失之因，使其身心都无堪能。由此能坏胜上胜解，障求佛智。是故世界众生，於佛甚深难测行境，不能趣入。然由诸佛善逝，具足调伏众生之巧便妙智，及不忘失利益众生之大悲方便。复由往昔行菩萨道时，曾发誓愿，愿我度尽一切有情。决定当以他种方便，成满斯愿也。 

由诸众生有多障缘障入大乘。复应令诸众生，安立涅槃。颂曰： 

&nbsp;&nbsp;&nbsp;&nbsp;〖以是如智者，&nbsp;&nbsp;&nbsp;&nbsp;导众赴宝洲，

&nbsp;&nbsp;&nbsp;&nbsp;为除众疲乏，&nbsp;&nbsp;&nbsp;&nbsp;化作可爱城。

&nbsp;&nbsp;&nbsp;&nbsp;佛令诸弟子，&nbsp;&nbsp;&nbsp;&nbsp;意趣寂灭乐，

&nbsp;&nbsp;&nbsp;&nbsp;心修远离己，&nbsp;&nbsp;&nbsp;&nbsp;次乃说一乘。〗

(原文四句) 

法华经说，如大商主具足智慧，引导众人赴大海宝洲之时，为除众人行久之疲乏故，於未到宝洲之中间，化作可爱城邑，令众休息。如是诸佛世尊，於未到大乘之此岸，示以能得大乘之方便，令声闻弟子及独觉人，心意暂趣寂灭乐故，宣说二乘。待彼修心，已能远离生死烦恼，次乃宣说唯一大乘。彼等亦当如佛世尊，圆满资粮而得佛果。成立一乘，集经论云：‘唯有一乘，无量经中皆宣说故。’如彼应知。 

丁五 成佛与住世分二，戊一 释成佛时，戊二 释住世时。今初 

&nbsp;&nbsp;&nbsp;&nbsp;〖十方世界佛行境，&nbsp;&nbsp;&nbsp;&nbsp;如其所有微尘数，

&nbsp;&nbsp;&nbsp;&nbsp;佛证菩提劫亦尔，&nbsp;&nbsp;&nbsp;&nbsp;然此秘密未尝说。 〗 

十方所有一切世界，唯是佛所行境，如其中所有一切微尘之数量。佛证最殊胜大菩提之劫数亦有尔许。虽然，昔未集善根者，极难信解，故佛於此秘密，未尝宣说。若能增上信解，即得无量福德资粮，故此言之。疏云：‘此因一切诸佛同一法身，故作是说。若不尔者，则无馀佛出世矣。’此说非理，释论说是依示现化身说故。疏又云：‘言现化身因，意说法身。’此亦非理。若许证法身之量，有尔许时，亦犯无馀佛出世之过失。若一切佛同一法身，则前佛成佛时，其未成佛者，於成佛时所当得之法身，应已先得。极相违故。以是当知，此是说证菩提之数量。然非说成佛后之时量，是说成佛以后，化身重现成菩提之数量。拿错译为：‘佛境诸刹遍十方，如彼所有微尘数，佛亦当成大菩提’较为妥善。若不作是解，而照疏中所说，正是本论所指不可说此秘密之机也。 

戊二 释住世时。 

&nbsp;&nbsp;&nbsp;&nbsp;〖直至虚空未变坏，&nbsp;&nbsp;&nbsp;&nbsp;世间未证最寂灭，

&nbsp;&nbsp;&nbsp;&nbsp;慧母所生悲乳育，&nbsp;&nbsp;&nbsp;&nbsp;佛岂入於寂灭处。 〗

诸佛未来之寿量。直至虚空无为未曾变坏，一切世间众生未证最寂灭之佛果，而无尽期。盖诸佛系从般若波罗蜜多佛母所生，由大悲乳母之所养育，岂能入於一向寂灭处耶！ 

诸佛为利济无边无际一切有情其大悲心，行相云何？颂曰： 

&nbsp;&nbsp;&nbsp;&nbsp;〖世间由痴啖毒食，&nbsp;&nbsp;&nbsp;&nbsp;如佛哀愍彼众生，

&nbsp;&nbsp;&nbsp;&nbsp;子毒母痛亦不及，&nbsp;&nbsp;&nbsp;&nbsp;以是胜依不入灭。 〗 

诸世间人，由愚痴过失增上力故。贪著五欲如啖毒食。以是能生大苦之因，名杂毒食。如佛哀愍彼食毒众生之量。设使慈母，见自爱子误啖毒食，所生之悲痛，亦不能及佛也。如是诸佛为最胜依怙。终不入于一向寂灭。颂曰： 

&nbsp;&nbsp;&nbsp;&nbsp;〖由诸不智人，&nbsp;&nbsp;&nbsp;&nbsp;执有事无事，

&nbsp;&nbsp;&nbsp;&nbsp;当受生死位，&nbsp;&nbsp;&nbsp;&nbsp;爱离怨会苦，

&nbsp;&nbsp;&nbsp;&nbsp;并得罪恶趣，&nbsp;&nbsp;&nbsp;&nbsp;故世成悲境，

&nbsp;&nbsp;&nbsp;&nbsp;大悲遮心灭，&nbsp;&nbsp;&nbsp;&nbsp;故佛不涅槃〗

(原文四句) 

〖由诸世人不知真实义，凡执有实事，深信业果，能生人天者，决定当受生死位苦，亦定当受爱别离苦，怨憎会苦，其执无因果事成就邪见者，则当堕于诸罪恶趣地狱中，亦定当受前说众苦，故诸世人成为大悲所悯之境。由大悲力遮世尊心不趣寂灭，是故世尊常住世间不般涅槃。〗 

乙三 如何造论之理 

&nbsp;&nbsp;&nbsp;&nbsp;〖月称圣比丘，&nbsp;&nbsp;&nbsp;&nbsp;广集中论义，

&nbsp;&nbsp;&nbsp;&nbsp;如圣教教授，&nbsp;&nbsp;&nbsp;&nbsp;宣说此论义。〗 

如是无倒解说龙猛菩萨意趣之论义，是月称比丘，广集中观义，如了义诸经圣教，及龙猛菩萨之教授而解说也。颂曰： 

&nbsp;&nbsp;&nbsp;&nbsp;〖如离于本论，&nbsp;&nbsp;&nbsp;&nbsp;余论无此法，

&nbsp;&nbsp;&nbsp;&nbsp;智者定当知，&nbsp;&nbsp;&nbsp;&nbsp;此义非余有。〗

如离中观诸论，余论典中未有无倒宣说此空性法者，如是智者决定当知，我等此中所说论义，如空性法，亦是余论所未有者。释论云：“是故有中观师谓经部与萨婆多部所说胜义，诸中观师许为世俗，当知此说是未了知中论之真实义，以出世法与世间法相同。不应理故。”此显自宗许为名言有者，皆是无自相法，故小乘二部于许有自相上一切建立，自宗非但胜义中不许有，即名言中亦不许有。于是当知此宗非但不共唯识，即与解释龙猛提婆意趣之余中观师宗亦不相共。然此论师许佛护释堪为定量，故非讥彼。静天菩萨与此师宗极相符顺。由此，于名言中亦不许有自相，而能安立二谛。故有多种不共善说，如不许自续及阿赖耶识等。辨了不了义等论中皆已广说，此不烦赘。有说出世法，为越出世间名言之他家，世间法为自宗者，与释论相违。释论说：‘弃舍此出世法，故当反上面说。’世间与出世之义，是如实知不知真实义也。 

由此解释龙猛菩萨意趣不共他故。其不知菩萨意趣，不解经论真实义者。但闻宣说空性之文字，便深生怖畏，遂即弃舍此出世法。今为无倒显示中论之真义，故造此入中论。颂曰： 

&nbsp;&nbsp;&nbsp;&nbsp;〖由怖龙猛慧海色，&nbsp;&nbsp;&nbsp;&nbsp;众生弃此贤善宗，

&nbsp;&nbsp;&nbsp;&nbsp;开彼颂蕾拘摩陀，&nbsp;&nbsp;&nbsp;&nbsp;望月称者心愿满。〗 

龙猛菩萨通达甚深空性之慧海，极广难测颜色黝黑，见者恐怖，故唯识师等众生，皆远弃龙猛此贤善宗义。然中观论如拘摩陀花之蓓蕾，诸企望月称开放彼花者，今皆满其心愿矣。释论云：‘若谓上座世亲，陈那，护法等诸造论者。彼等是否，闻文生怖，弃舍无倒显示缘起义耶？即作是答。’世亲陈那等论中。虽皆是解释唯识宗义。然彼诸师究竟何所许。如我等凡愚，实难揣测也。 

又此甚深空义，谁能通达？颂曰： 

&nbsp;&nbsp;&nbsp;&nbsp;〖前说深可怖，&nbsp;&nbsp;&nbsp;&nbsp;多闻亦难解，

&nbsp;&nbsp;&nbsp;&nbsp;唯诸宿习者，&nbsp;&nbsp;&nbsp;&nbsp;乃能善通达，

&nbsp;&nbsp;&nbsp;&nbsp;由见臆造宗，&nbsp;&nbsp;&nbsp;&nbsp;如说有我教，

&nbsp;&nbsp;&nbsp;&nbsp;故离此宗外，&nbsp;&nbsp;&nbsp;&nbsp;莫乐他宗论。〗

(原文四句) 

如前所说甚深真实义。极可恐怖。唯诸众生曾於宿世树殖增上胜解空性之习气者，由久修习故，乃能决定通达。此处拿错译云：‘现见於外道恶论执为真实者，由宿因力故亦能通达空性。’较跋曹所译为善。如诸外道若昔无信解空性之习气，即使暂断对法所说。唯除有顶，其馀三界之烦恼现行，能别创立宗派者。然於佛说胜义空性不能信解。如是彼诸论师，多闻圣教，终难了解此甚深义，除中观宗，由见他宗解说胜义之理，未得佛意，唯由臆造。如同宣说有人我之邪教。故离此中观宗外，於他论师所许论宗，当舍欢喜之心。以他随意所创宗义不足为奇。唯自能增上信解空性正见，最为希有。 

乙四 回向造论之善 

&nbsp;&nbsp;&nbsp;&nbsp;〖我释龙猛宗，&nbsp;&nbsp;&nbsp;&nbsp;获福遍十方 

&nbsp;&nbsp;&nbsp;&nbsp;惑染意蓝空，&nbsp;&nbsp;&nbsp;&nbsp;皎洁若秋星，

&nbsp;&nbsp;&nbsp;&nbsp;或如心蛇顶，&nbsp;&nbsp;&nbsp;&nbsp;所有摩尼珠，

&nbsp;&nbsp;&nbsp;&nbsp;愿普世有情，&nbsp;&nbsp;&nbsp;&nbsp;证真速成佛。〗

(原文四句) 

我以教理显释龙猛大阿闍黎之贤善宗义，所获广大福德，遍十方际，此於烦恼所染心意如蔚蓝色之虚空中，最为皎洁如同秋星或如造者心蛇顶上之摩尼宝珠。今仗此力，唯愿一切世间有情，如实通达甚深真理，速趣如来普光明地。

甲四 结义分二，乙一 何师所造，乙二 何人所译。今初。 

入中论颂，是萨曼达国，光显龙猛深广理趣，证持明位，得如幻定，住无上乘，成就逆品不可夺之殊胜智悲，能於所画乳牛？乳，破除有情实执之月称大阿闍黎，著作圆满。 

乙二 何人所译 

迦湿弥罗圣天王时，印度底拉迦迦拉沙论师，与西藏跋曹日称译师，於迦湿弥罗国无比大城宝密寺中，依迦湿弥罗本翻译。后於拉萨惹摩伽寺，印度金铠论师序与前译师，依照东印度本，善加校改，讲闻决择。此中所列，与释论中，造论序翻译序相同者，是将别译本颂与释论中之本颂，合并校对而序也。 

&nbsp;&nbsp;&nbsp;&nbsp;一切佛经心要义，&nbsp;&nbsp;&nbsp;&nbsp;离边中道深缘起，

&nbsp;&nbsp;&nbsp;&nbsp;远离二边如实解， &nbsp;&nbsp;&nbsp;&nbsp;谓佛授记圣龙猛。

&nbsp;&nbsp;&nbsp;&nbsp;彼最胜宗圣天意，&nbsp;&nbsp;&nbsp;&nbsp;智者造释有多种， 

&nbsp;&nbsp;&nbsp;&nbsp;圆满释者谓佛护，&nbsp;&nbsp;&nbsp;&nbsp;月称论师与静天。

&nbsp;&nbsp;&nbsp;&nbsp;合三大士所许门，&nbsp;&nbsp;&nbsp;&nbsp;要义尽决文句到，

&nbsp;&nbsp;&nbsp;&nbsp;以此善说今应成，&nbsp;&nbsp;&nbsp;&nbsp;最胜宗义净无垢。 

&nbsp;&nbsp;&nbsp;&nbsp;北方虽多信此宗，&nbsp;&nbsp;&nbsp;&nbsp;然不能分清微理，

&nbsp;&nbsp;&nbsp;&nbsp;无福信解深义者，&nbsp;&nbsp;&nbsp;&nbsp;反谤此宗自不解。

&nbsp;&nbsp;&nbsp;&nbsp;为除所见诸垢染，&nbsp;&nbsp;&nbsp;&nbsp;为善根者显深道， 

&nbsp;&nbsp;&nbsp;&nbsp;并愿我於一切生，&nbsp;&nbsp;&nbsp;&nbsp;不离此道故解释。

&nbsp;&nbsp;&nbsp;&nbsp;由此勤劳所生善，&nbsp;&nbsp;&nbsp;&nbsp;普愿众生达深义，

&nbsp;&nbsp;&nbsp;&nbsp;一切昼夜勤修习，&nbsp;&nbsp;&nbsp;&nbsp;诸佛菩萨常欢喜。 

入中论善显密意疏，初由善吉祥大善知识，供四十两银曼茶罗。殷勤劝请，复由众多信解此法，慧力殊胜之大善知识，殷诚劝请，造一文义明显，总义决断，广解释论诸难处之大疏。大中观行者，多闻比丘，东宗喀巴善慧称吉祥，造於格敦寺尊胜洲。 

入中论善显密意疏卷十四终