```
辛二（辩能立不应理）分二：壬一、辩无实智慧不应理；壬二、辩成实智慧不应理。

壬一（辩无实智慧不应理）：
```

&emsp;&emsp;分别所分别，&emsp;&emsp;二者相依存。

&emsp;&emsp;故一切观察，&emsp;&emsp;皆依世共称。

&emsp;&emsp;以析空性智，&emsp;&emsp;究彼空性时，

&emsp;&emsp;析智尚需智，&emsp;&emsp;则应成无穷，

&emsp;&emsp;悟明所究已，&emsp;&emsp;理智无所依；

&emsp;&emsp;无依故不生，&emsp;&emsp;说此即涅槃。

若谓：“汝宗能知所知皆无自性故，其智慧亦不应理耶？”答曰：能分别之心及所分别之境，即此二者亦是互相依靠并观待而存在，是故一切能分析观察智，皆依靠世间共同不察似有之名称而建立，由此极为应理也。彼等又谓：“此假立戏论之诸法，为得证悟皆无实有，以分析空性之智慧来推究彼皆空性时，彼智不能对自己观察故，尔时，能分析之智慧尚需要第二智慧等故，则汝智应成无有穷尽耶？”答曰：若证悟或明了所推究之诸法无实，皆不住生边，亦不住无生等边已，此时，能分析之理智亦无有所依，一旦无有所缘或所依之故，其能分析之理智亦不生，犹如波涛入大海，诸戏论灭尽故，说此能观察之智慧亦即自性涅槃也。

```
壬二（辩成实智慧不应理）：
```

&emsp;&emsp;心境实有宗，&emsp;&emsp;彼极难安立。

&emsp;&emsp;若境由识成，&emsp;&emsp;依何立识有？

若是心及外境许实有之有实宗者，则彼等极难以安立此宗派，因为彼无有能立之量故。若彼谓：“外境实有存在可以由心识成量而得知，因识量已见有彼境故。”则问曰：“此依以如何能立或理由而了知心识为实有耶？”于胜义此识不能立自己，若用他识亦成无穷，故无有能立也。

&emsp;&emsp;若识由境成，&emsp;&emsp;凭何立所知？

&emsp;&emsp;心境相待有，&emsp;&emsp;二俱应非实。

&emsp;&emsp;无子则无父，&emsp;&emsp;无父子何生？

&emsp;&emsp;无子亦无父，&emsp;&emsp;如是无心境。

若谓：“此识由现量实有外境所量或所知而成立。”则于彼问曰：“凭何能立而说有所知耶？”若谓：“能立即为识，心境二者相互观待而有。”答曰：如是存在者，并非自性成立，乃互相观待依赖对方而有故，犹如长短，是故建立一者时，另一者不能作喻，因彼尚未成立故。由此于胜义中此二俱应成非真实存在。譬如，若无有儿子则便无有父亲，因为无有立父之能立故。如是无有父亲，则彼子从何而生？无因故，此二者不应理也。如同无有能立之儿子前亦无有彼父，如是此处心境二者中，若未成所立如子前，另一者能立如父亦无有故，最后无有心境二者也。

&emsp;&emsp;如芽从种生，&emsp;&emsp;因芽知有种。

&emsp;&emsp;由境所生识，&emsp;&emsp;何不知有境？

&emsp;&emsp;由彼异芽识，&emsp;&emsp;虽知有芽种，

&emsp;&emsp;然心知境时，&emsp;&emsp;凭何知真识？

彼等思此而谓：“此不说互为观待而有，然而犹如苗芽是从种子生长，因此从苗芽便可推知有种子，如是由从所知境所生出之识，为何不能推知有真实存在彼境耶？”答曰：此比喻不合，因为芽从种子生，不是由芽了知彼者，而是由彼异芽之识经比量后，虽知有此芽是从种子而生，彼亦，各见芽种二者后，定因果量能如是了知，若无定因果量，则唯苗芽亦不可推知彼因也。然此心了知所知境时，凭何理而推知有真实之识耶？于胜义中由自证他证何者亦不能成立故，是故承认实有之宗，难以安立名言，而许假立之宗，极应理诸名言也。

```
己二（分别观察因果体三者）分三：庚一、因抉择无相；庚二、体抉择空性；庚三、果抉择无得。

庚一（因抉择无相）分二：辛一、破邪见；辛二、说正义。

辛一（破邪见）分二：壬一、破无因；壬二、破非因。

壬一（破无因）：
```

&emsp;&emsp;世人亦现见，&emsp;&emsp;一切能生因，

&emsp;&emsp;莲花根茎等，&emsp;&emsp;差别因所生。

&emsp;&emsp;谁作因差别？&emsp;&emsp;由昔诸异因。

&emsp;&emsp;何故因生果？&emsp;&emsp;从昔因力故。

顺世外道等云：“如刺儿尖锐，孔雀之纹等谁亦未造作，皆为天然而生耶？”答曰：对此世间人亦现量能见一切果皆有能生之彼因，不会见无因而生，如《释量论》云：“何有何能生，何变何亦变，彼即说彼因，彼等彼亦有。”如是所说也。此以现量简易而说，实上亦已摄比量也。若谓：“莲花之花茎花叶等种种差别，在因上未见彼等故，有种种差别之因不应理耶？”答曰：若果真实成因，则云何成为果？然而此莲花之根茎等不依自种子亦不生，亦见从种子而生，并彼果之差别，皆从彼因之差别所生故。如是果有种种差别，成立彼因功能亦有种种差别也。若谓：“如是由谁造作彼因有种种差别耶？”答曰：非由其他所造，此种子若无自因，彼亦不生故，是由往昔诸异种之因而成之。若谓：“既然因有种种功能，则何故青稞之因只生青稞果或芽，而不生稻芽耶？”答曰：此今青稞种子并非有能生一切种种功能，而是从往昔因之能力而能生与彼同类之法故。此乃诸法之自然法则，谁亦不能错乱也。或者若谓：“何故由种种异因能生种种不同之果耶？”答曰：由从往昔各自因力而如是生；亦是自然法则故。亦可如是解释也。是故若无因生，则应成常有生或恒常无生，然于一切诸法，时境皆见偶然性故，成立具因也。

```
壬二（破非因）分二：癸一、破具识自在天为因；癸二、破无识无情为因。

癸一（破具识自在天为因）分三：子一、观察自在天；子二、观察彼生之果；子三、观察生果之理。

子一（观察自在天）：
```

&emsp;&emsp;自在天是因。&emsp;&emsp;何为自在天？

&emsp;&emsp;若谓许大种，&emsp;&emsp;何必唯取名？

&emsp;&emsp;然而大种众，&emsp;&emsp;非常动非天，

&emsp;&emsp;不净践踏物，&emsp;&emsp;定非自在天。

自在天宗等谓：“常有自然遍知自在天，彼经思维后，令生一切世间矣。”答曰：若自在天是众生之因，则问：何者之性为自在天？若谓：“许大种。”答曰：吾等亦许由大种生彼果故，汝宗何必唯彼取名为自在天？吾宗于彼名为大种，唯有名称之差别而已，因诸名称，皆由士夫所欲而可取故，为何费力建立自在天？此实不应理也。然而汝宗所许之自在天即具恒常一体应供等差别。此地水等大种即是数目众多，非常有，无心动机，非所供之天神，不清净，是被践踏之物，非所敬者，是故此大种必定非为自在天，因许自在天相与彼相反故。

&emsp;&emsp;非空无动故，&emsp;&emsp;非我前已破。

&emsp;&emsp;若非可思议，&emsp;&emsp;说彼有何用？

&emsp;&emsp;云何此彼生？

亦并非虚空，因为无有能生果之动机故。亦非我，因前已破除故。若谓：“自在天之本性，以现世见不能思维故，无彼等过失耶。”答曰：若自在天是非可思议者，则说彼为作者有何用？若要言说，先了知再可说，一切未知，则谁说彼为作者？若不知作者，则云何此等由彼生出？设使了知自能生所生及决定因果后，再可说，否则石女儿子等亦应成能生也。

```
子二（观察彼生之果）：
```

&emsp;&emsp;我与自在天，&emsp;&emsp;大种岂非常？

&emsp;&emsp;识从所知生，&emsp;&emsp;苦乐无始业，

&emsp;&emsp;何为彼所生？

问曰：“自在天所生之果，是常有我等？或无常识等？”彼谓：“许一者，即常我等。”答曰：则我与自在天以及地等大种皆岂非许为常有矣？常有因果二者，云何有能生所生？因为彼因离能生，彼果离所生之差别故，若许二者：则取蓝等之识，从所知蓝等所缘缘而生，苦乐等诸感受皆为从无始以来往昔所造之业力而生，故何为说彼自在天所生？因为彼者不会有所生果之故。总之，恒常者无因，无常者是由自因而生故，彼自在天何者亦未造作也。如《释量论》云：“与刃药等联，黑者伤及愈，无关之木块，何不执为因？”如是所说也。

```
子三（观察生果之理）：
```

&emsp;&emsp;若谓因无始，&emsp;&emsp;彼果何有始？

&emsp;&emsp;彼不依他故，&emsp;&emsp;何故不常作？

&emsp;&emsp;若皆彼所造，&emsp;&emsp;则彼尚依何？

&emsp;&emsp;若依缘聚生，&emsp;&emsp;则因生非彼。

&emsp;&emsp;若聚则定生，&emsp;&emsp;无聚无生力，

&emsp;&emsp;若非自在欲，&emsp;&emsp;则生依他力。

&emsp;&emsp;若欲依欲作，&emsp;&emsp;若作何自在？

若谓因者自在天无有开始。则有直接无碍因故，彼果为何有开始？若尔，则不能安立此果从此开始，之前无彼等，应该皆从无始即存在，不应偶然见之也。是故今此等诸男女亦应成从开始以来皆有。若谓：“自在天次第造此等器情世间故，有些造，有些不造，如是有二种时际，故无有此过失耶？”答曰：自在天为何同时不造一切果？因为一切果之因即是自在天故；彼自在天亦不依任何他缘故。能生一切果之因若恒时圆满，则何故不恒常造作彼果？《释量论》云：“若因全具足，云何彼果灭？”如是所说也。若谓：“彼依各俱生缘也。”答曰：俱生缘亦为何不恒时具足？若许一切皆为彼自在天所造，则彼自在天生果尚依他缘云何应理？实不应理也。若必须依靠其他因缘聚合而生，则是由因生，而非彼自在天所生，因为若因缘集聚则决定能生果，若无因缘聚合，则自在天亦无有创生之能力故。是故现见皆为因缘生，若反而执著自在天为因，则成无穷尽也。如《释量论》云：“何有何变因，此外执余因，则于一切法，诸因成无穷。”如是所说也。此外，若自在天亦依因缘聚合，则以彼聚合之力，非因自在天之欲望而生苦等，则彼生应成依其他之因缘力也。若彼欲望生果，则依欲望作者故，彼受欲钩，无有自在也。又复若汝许器情之作者，则云何成自在天？因为只要生果，皆为周遍无常故。常者永无作用也。

```
癸二（破无识无情为因）：
```

&emsp;&emsp;微尘常恒因，&emsp;&emsp;于前已破讫。

&emsp;&emsp;主常众生因，&emsp;&emsp;数论师所许。

&emsp;&emsp;乐忧及与暗，&emsp;&emsp;三德平衡状，

&emsp;&emsp;即说为主体，&emsp;&emsp;不平变众生。

伺察派等外道许微尘常恒者为世间因，于前观察方分微尘时已经破讫故，于此不必宣说也。主者常有或自性为众生之因，此乃数论外道师所许。彼亦，乐忧及与暗（精力、微尘及黑暗）三德平衡之状时即说为诸现象之主体，不平衡时变成种种众生之现象也。

&emsp;&emsp;一体有三性，&emsp;&emsp;非理故彼无。

&emsp;&emsp;如是德非有，&emsp;&emsp;彼复各三故。

&emsp;&emsp;若无此三德，&emsp;&emsp;亦离有声等。

&emsp;&emsp;无心之衣等，&emsp;&emsp;亦非有乐等。

&emsp;&emsp;谓法即因性，&emsp;&emsp;岂非已究讫？

于此独一主体具有三种德性，非合理，若有三非一故，由此彼常一性之主体无有也。如是三德亦非有，彼复各德有三三之分故，如尘暗、尘尘等。若无则离主体之性也。若许无有此三德，则亦离彼中所生之有闻声等，犹如无泥便无瓶也。此外，以量能成立诸受即心，无心之衣服等亦并非有乐等感受。若谓：“声衣等法即是乐等之因性故，无此过矣。”答曰：在胜义中衣等诸法，岂非破身等之时已经究讫矣？

&emsp;&emsp;汝因为三德，&emsp;&emsp;从彼不生布。

&emsp;&emsp;若布生乐等，&emsp;&emsp;无布则无乐，

&emsp;&emsp;故乐等常性，&emsp;&emsp;毕竟不可得。

若名言中则自许相违，因为汝宗许布等之因为乐等三德，布等之果亦许为乐故，布等既是能生之因，布等亦是所生果，此诚为人所笑之处，如同说此人既为父，又同时为子也。若有众多乐等，则应失坏一性也。现量亦成相违，因为从彼等乐中永时亦不见生出布匹，若布匹檀珠等生出乐等，则无有成立布等，即是布等极小微尘未能成立故，则无有彼中所生之乐等。是故乐等常性独立者，毕竟不可获得也。

&emsp;&emsp;乐等恒存者，&emsp;&emsp;时终无所缘，

&emsp;&emsp;若有乐等明，&emsp;&emsp;为何不领受？

&emsp;&emsp;若谓彼变细，&emsp;&emsp;云何有粗细？

&emsp;&emsp;舍粗而变细，&emsp;&emsp;粗细应无常。

&emsp;&emsp;如是何不许，&emsp;&emsp;一切法非常？

若谓：“乐等不必依靠布等，即主体自性恒常矣。”答曰：若乐等恒存者，则应成恒时能见彼，因为乐等既是可见之故，乐等又是不变前性之故。然而时终无有恒常之所缘，故不应理也。若谓：“乐等虽恒时存在，然有明不明差别故，不一定恒时能见也。”答曰：若乐等毕竟不明，则谁亦不可了知故，说彼有亦非理，如是汝宗亦不承认。若有乐等有时明显，则为何恒时不领受彼乐？因为乐等不仅是所缘，而且汝宗所许为彼境周遍恒常而住故，犹如有眼者前之灯火也。若谓：“乐等明显粗者彼等已变成细微而不明之功能性故，彼者虽有亦不能领受矣。”答曰：此乐等常有一性者，云何有不同相违之粗细二时？若谓：“已舍前时之粗相而变成细微故，无此过也。”答曰：则乐等各为粗细之性故，应成立无常也。若承认已舍前时乐等之明而变余法，如是，则为何不许一切二十五所知法皆为非常欤？无有恒时唯一现相之所缘故。

&emsp;&emsp;粗既不异乐，&emsp;&emsp;显然乐非常。

&emsp;&emsp;若许因位无，&emsp;&emsp;无则终不生。

&emsp;&emsp;则纵汝不许，&emsp;&emsp;无显生亦在，

&emsp;&emsp;因时若有果，&emsp;&emsp;食成食不净。

&emsp;&emsp;汝应以布值，&emsp;&emsp;购穿棉花种。

&emsp;&emsp;谓愚不见此，&emsp;&emsp;然知真所立，

&emsp;&emsp;世间亦应知，&emsp;&emsp;何故不见果？

&emsp;&emsp;世见若非量，&emsp;&emsp;所见亦非真。

若谓：“虽变粗细，然不舍乐性故，不坏恒常也。”则问：“此粗者与乐性是异体？或是一体？”若许异者，则粗者虽灭，而乐性明者不灭并恒时应成感受也。若许粗者既然不异乐体，则显然成立彼乐非常有也。于彼若谓：“此乐虽变不明显，而于主体中以功能随眠性存在，又复彼中如前显现而已，否则，若许前因位时无有，无有之故，则时终亦不应生出，如泥中不生兔角也。是故凡是能见之一切显现，皆必定存在于主体之中，如是因位承认有果矣。”则问：“既然因位时存在一切果，则为何恒时不能见彼？”彼等谓：“前时不明显，次后见明显，犹如灯火照明暗室中之瓶也。”答曰：则与汝宗根本理相违，纵然汝等不许因时无有明显，而皆为新生，但亦存在有如是过失。若因位有明显，则安立明不明之差别不应理，应最初皆成明显也。是故此乃自宗内部相违也。又以理证观察亦相违，因为于因位时若有真实之果，则食用食物亦岂不已成食不净粪便矣？并汝宗应该以买布之值去购买穿用棉花种子，方能成立汝宗也。彼等谓：“实际上因位有果，然世人以愚痴眼翳所染故，不见此等也。”答曰：然了知真如之数论祖师所安立之因位有果之理，世间人亦应该了知，何故不见因时有果？按汝宗所许，诸众生应皆了知真如之故，真实承认因位有果之数论外道者，岂非见彼等亦只吃食物而不食粪便，欲衣之时，亦只买布匹而未求棉花之种子？无论何时何处皆无见汝宗依所说而实行故，汝宗有害也。若谓：“世间人所见若许非量故，无有彼害耶。”答曰：则世人所明见之果亦成非真而虚假。若彼虚假，则谓因位有果，次后明显之说法亦成无义也。

&emsp;&emsp;若量皆非量，&emsp;&emsp;量果岂非假。

&emsp;&emsp;故汝修空性，&emsp;&emsp;亦应成错谬。

若谓：“设使能量是假便所量亦是假，则汝中观宗，皆于胜义中不成能量故，识既非量，由彼识所衡量之果或宗派亦岂非成虚假矣？是故汝等假识非量抉择胜义后，修习彼空性亦应该是成错谬也。”

&emsp;&emsp;不依所察实，&emsp;&emsp;不取彼无实。

&emsp;&emsp;所破实既假，&emsp;&emsp;无实亦然假，

&emsp;&emsp;如于梦子死，&emsp;&emsp;知无梦中子，

&emsp;&emsp;能遮有之想，&emsp;&emsp;彼遮亦是假。

我等不许量果为成实空性之所缘境，因为若不依靠所观察之瓶等有实法，则不能单独执著或领取彼无瓶等无实，是故无瓶或瓶空等皆是相似空性，亦是破遮一法之一分故，如此所破有实，既然是虚假，则此无实亦显然许为虚假也。若谓：“若尔，云何修诸法无实有？因为有事无事二者皆相等虚假并此二非真故。”答曰：以从无始以来串习实执而束缚于轮回故，要对治彼等，暂时必须修无实空性，究竟而言，有实无实皆为假，譬如：有人于梦中见生子后彼又死亡，其心痛苦，此时若了知无有梦中生子，则此念能遮梦中有子之想法，然彼能遮之念亦是虚假。又如二木摩擦可生火，此后二木亦烧尽，如是能观察诸法无实之智慧火，烧尽一切有实无实诸所缘之茂林已，住于灭尽诸戏论之智慧时，即是远离一切承认之大中观也。如是经中云：“行者菩萨智慧明，断欲为众无贪行，日离罗睺明然住，如火烧尽草木林，诸法性净皆清净，菩萨已至智慧度，不缘作者无诸法，此行即乃智慧度。”[《中论》亦云](https://github.com/gwsice/buddhism/blob/master/%E5%A4%A7%E4%B9%98/%E4%B8%AD%E8%A7%82%20%E8%88%AC%E8%8B%A5/%E6%A0%B9%E6%9C%AC%E4%B8%AD%E8%A7%82/%E4%B8%AD%E8%AE%BA/%E7%AC%AC03%E5%8D%B7.md#15-10)：

> &emsp;&emsp;“定有则著常，&emsp;&emsp;定无则著断，
> 
> &emsp;&emsp;是故有智者，&emsp;&emsp;不应著有无。”

如是所说也。