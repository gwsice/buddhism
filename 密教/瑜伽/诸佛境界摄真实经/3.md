# 第三卷

## 金刚界外供养品第五

尔时世尊。告金刚手菩萨摩诃萨言。我今已说五佛如来四波罗蜜四方十六大菩萨观门。二十五契印真言法则。次当演说金刚嬉等十二菩萨外院供养。利益安乐求佛道者。现获悉地当证菩提

复次瑜伽行者。从此北方金刚拳菩萨观门起。入东北角金刚嬉戏菩萨观门。自作此想。我是金刚嬉戏。我今能与十方世界诸佛菩萨众生喜乐。作此想已。仰金刚拳安两膝上。闭目回转。遍礼十方诸佛菩萨。是印名为金刚嬉戏。其真言曰

唵（一）　嚩（去）　日啰（二合）（二）　罗洗（长引半音）（三）

复次观东南角金刚鬘菩萨。行者作想。我是金刚鬘。我今持此一切花鬘。供养十方诸佛菩萨。作　是想已。结金刚拳并着额上。复分两拳引至脑后。两拳更互相轮两遍。每轮一遍作相结想。自作此想。系缚花鬘。是名金刚鬘印。其真言曰

唵（一）　嚩（去）　日啰（二合）（二）　么（引）　[口*（隸-木+士）]（半引）（三）

复次观西南角金刚歌菩萨。行者作想。我是金刚歌。我今歌赞十方三世诸佛菩萨。发微妙声从口中出。充满十方无量世界。作此想已。结金刚拳安于口上。渐渐引出。即是歌赞音声印。其真言曰

唵（一）　嚩（去）　日啰（二合）（二）　霓（愚以反）　底（半音）（三）

复次观西北角金刚舞菩萨。行者作想。我是金刚舞。我作金刚舞。供养十方无量世界三世诸佛一切菩萨。作是想已。结金刚拳。两臂作舞。即是金刚舞印。作此舞印。诸佛菩萨即大欢喜。与一切愿护行者身。其真言曰

唵（一）　嚩（去）　日啰（二合）（二）　儞卢（二合）　底曳（二合）（三）

复次行者。从此金刚舞观门起。入东北角金刚烧香菩萨观门。自作是想。我是金刚烧香云。充满十方无量世界。于虚空中。供养十方诸佛菩萨。作此想已。结金刚拳。相并二拳。拳面向下。舒出两拳。即作是想。无量香云从印上出。即名金刚烧香印。结于此印。即能烧灭内外所有一切烦恼。得清净心。其真言曰

唵（一）　嚩（去）　日啰（二合）（二）　怒（引）　闭（半音）（三）

复次入东南角金刚妙华菩萨观门。行者作想。我是金刚花。我今采取十方无量无边世界。所有无主一切妙花。供养十方诸佛菩萨。作是想已。结金刚拳。相并二拳。仰上舒出。是金刚花印。结于此印有何利益。为欲摧灭一切重障。其真言曰

唵（一）　嚩（去）　日啰（二合）（二）　补涩闭（二合下字半音）（三）

复次观西南角金刚燃灯菩萨。行者作想。我是金刚灯。我今燃无尽灯。充满十方无量世界虚空之中。供养十方不可说不可说无量无边诸佛菩萨。作此想已。结金刚拳相合两拳。近于心前。即名金刚灯印。结此灯印有何利益。现身成就如来五　眼。其真言曰

唵（一）　嚩（去）　日啰（二合）（二）　腻（上引）　闭（半音）（三）

复次观西北角金刚涂香菩萨。行者作想。我是金刚涂香。我今最上白檀涂香。充满十方无量世界太虚空中。犹如大云遍满世界。供养十方诸佛菩萨。作此想已。两金刚拳。摩左右颈乃至胸腹。即作是念。我今持此牛头栴檀最上涂香。涂于十方诸佛菩萨及众生身。其真言曰

唵（一）　嚩（去）　日啰（二合）（二）　俄儞泥（二合下字半音）（三）

复次行者。从此三昧起。入正南方金刚钩菩萨观门。自作此想。我是金刚钩。我是诸佛菩萨方便智慧大金刚钩。作此想已。两手结金刚拳。舒左右头指。少屈相钩。又舒左右小指少屈。其二小指两头相向。三遍钩召一切诸天及鬼神等。令入　道场。才结此印。能令行者得大势力。驱使一切诸天神等。营辨众事。持真言曰

唵（一）　嚩（去）　日啰（二合）（二）　俱奢（三）

复次行者从此三昧起。当观正西方金刚索菩萨观门。自作此想。我是金刚索。在先钩召。一切诸天及鬼神等。其未来者令入道场。我今以此大金刚索。坚嚩不放。作此想已。即以前印。改前金　刚钩印。头指中指无名三指。而用作拳。以左右大指。更互相钩。左右小指少屈相向。是名坚缚诸众生印。持真言曰

唵（一）　嚩（去）　日啰（二合）（二）　波奢（三）

复次行者。从此三昧起。当观正北方金刚锁菩萨观门。自作此想。我是金刚锁。作此想已。便结手印。先以左右母指头指。更互相钩犹如铁锁。　左右余指皆以作拳。是金刚锁印。才结此印。能令行者。善与教习之法。持真言曰

唵（一）　嚩（去）　日啰（二合）（二）　娑普（二合）　吒（三）

复次行者。从此三昧起。当观正东方金刚铃菩萨观门。自作此想。我是金刚铃。作此想已。当结金刚铃印。以左右指头以右押左。皆各相叉犹如铃状。才结此印。即得诸佛菩萨爱念。持真言曰

唵（一）　嚩　日啰（二合）（二）　誐儞（二合）　吒（反舌呼）（三）

尔时毗卢遮那如来。说此三十七尊真实契印秘密法已。告金刚手等诸菩萨言。若有国土城邑聚落。有一净信男子女人。起大悲心。为报四恩。建立道场。修是法者。于其国中。无有七难。国王王子。日夜增长广大福聚。所以者何。是道场地至金刚际。乃至微尘。属国王故。譬如宝珠安于宅中。辟除灾难七宝现前。此妙经典亦复如是。若依法式修此秘密。所在国土安稳丰乐。若有善男子善女人。欲得六神通力。于一念顷。普诣十方无量佛所。来集众中而为上首。劝请诸佛转正法轮。为诸众生作导师者。初夜后夜入道场中。应当系念所归本尊。依法观行。现身必得广大福智。利益众生无有等比。经万亿劫不入恶道。恒遇善友常不退转。弥勒会中得佛授记。速证阿耨多罗三藐三菩提。善男子若有众生。遇此秘法。住于空间如说修行。现身证得极欢喜地。何况世间福德果报。若有菩萨。不修是法证佛果者。必无是处。是法名为顿证菩提真实正路。尔时大会无量天人。听佛所说。悉证道果。大梵天王忉利天王主。证不退转陀罗尼。得受记别。无量百千万亿天人。远尘离垢得法眼净

## 修行仪轨品第六

尔时金刚手菩萨摩诃萨。承佛广大自在神力。说真实瑜伽甚深秘密。行者应当闭目寂然谛想。真实秘密教主最胜最尊得大自在。大慈大悲毗卢遮那如来。在须弥顶善法堂中。与十六俱胝那庾多等菩萨眷属。具足圆满。顶上天冠五佛端坐。一切璎珞庄严佛身。有五种相。一寂静相。二嗔怒相。三欢喜相。四清凉相。五种种相。五方如来其色各异。第一白色。第二青色。第三金色。第四红色。第五杂色。东方门首帝释坐位。南方琰摩罗王坐位。西方水天坐位。北方毗沙门天王坐位。东北角大自在天坐位。东南角火天坐位。西南角罗刹天坐位。西北角风天坐位。上方大梵天坐位。下方坚牢地神坐位。我今已说坐位次第。后当一一说真言曰

因　陀罗　野　娑婆　诃（帝释真言）

阿　只那（二合）　曳　娑婆　诃（火天真言）

夜　摩　野　娑婆　诃（炎么罗王真言）

儞哩　啼　娑婆　诃（罗刹天真言）

嚩　噜　娜（反舌呼）　耶　娑婆　诃（水天真言）

嚩（去）　野　谜（半音）　娑婆　诃（风天真言）

俱　谜（半音）　罗（引）　野　娑婆　诃（毗沙门真言）

伊　舍（引）　娜　耶　娑婆　诃（大自在天真言）

阿　腻　底也（二合）　野　娑婆　诃（日天子真言）

舍儞（二合）　陀罗（二合）　野　娑婆　诃（月天子真言）

捺　罗　那（反舌）　夜（二合）　娑婆　诃（地天真言）

么啰（二合）　阿（急呼）摩（二合）　宁（半音反）　娑婆　诃（梵天王真言）

复次瑜伽行者。求道场地。远离冢间沙石瓦砾碱卤荆棘秽浊之地。及以虎狼诸恶难处。如是之地不名吉祥。若有白鹤孔雀鹦鹉舍利凫雁鸳鸯莲花水池。如是等地堪立道场。应以右手中三指小屈。以大拇指。捻头指中节。以小指捻无名指中节。盛水加持。散洒四方。持真言曰

唵（一）　嚩　日噜　驮　迦　吒（反舌大呼）

复次行者。加持水已。洒于净地。便立道场。释迦如来说曼荼罗道场仪轨。广狭大小有三千五百。第一道场一千由旬。是金轮圣王持念仪轨。次有五百一百五十一十。如是渐小。乃至掌中爪甲之量。建立道场皆获悉地。若欲建立第一道场。结金刚缚印。次改缚印。立左右中指。少屈。更互相捻二中指端。以真言加持。于一切处皆得通用。或时行者不及洗浴。以此法印加持真言。即得清净。其真言曰

唵（引）（一）　娑嚩（二合）　婆（引去）　嚩　输　驮（大呼）　萨　嚩　驮

噜摩（二合）　萨嚩（二合）　婆　嚩　戍　度吽（二合大呼）

复次瑜伽行者。欲建道场。先立四方界。若多人持念。即用四门。若少人持念。随意所量。门外左右各立一柱。一一柱上安五明镜。如满月轮。左右安置种种璎珞。及以花鬘。七宝香炉金银灯烛。种种庄严。恒烧郁金白檀龙脑沉水等香。勿　用麝香。又以白拂孔雀翠羽。各安宝铃分列左右。种种床榻。种种裍褥。种种音声。种种歌舞。种种饮食。至诚供养。于道场中。安毗卢遮那佛像。于其佛前安置舍利。此曼荼罗名金刚界。复次建立既毕。瑜伽行者。当结金刚缚印。五轮着地。每方四拜。第一礼拜西方。第二礼拜北方。第三礼拜东方。第四礼拜南方。礼四方已。却就本位。结金刚合掌印。印身四处。一顶二口三额四心。印四处已。当作此想。我今以身。布施十方三世诸佛诸大菩萨。始从今日。乃至未来。永作僮仆。生生世世常依三宝。终不归依天魔外道等法。我从无始生死以来。所作五逆。及无间罪。今对十方三世诸佛诸菩萨一切贤圣诸众生前。至心恳切发露忏悔。不敢覆藏。未来之罪更不敢造。普愿十方诸佛菩萨。受我忏悔。速令获得最胜悉地

## 建立道场发愿品第七

尔时金刚手菩萨摩诃萨。告诸大众言。瑜伽行者。作金刚合掌。谛想众圣而作此想。我今建立道场。供养十方一切诸佛菩萨。至诚供养无胜负心。不求作国王。不求名利。不求生天殊胜妙乐。不求自身种种利益。应当至诚发愿。我今随力所建道场。或有见者。或有闻者。或有觉者。或有知者。皆令获得殊胜妙果。一切所愿无不随心。愿我此身生生世世。譬如如意珠能雨众宝。所有爱乐财法二宝。充足一切众生。令无所乏。乃至速灯无上菩提

## 持念品第八

尔时金刚手菩萨摩诃萨。告大会众言。瑜伽行者。欲得成就一切如来三昧。及一切智智。应当修习是曼荼罗成佛之法。修此法时。先作金刚降伏半跏趺坐。端身正念。以右足押左足。持真言时。住心凝寂。口习真言。唯自耳闻。勿令他解。心中观想一一梵字。了了分明无令错谬。持习之时不迟不速。是即名为金刚语言

复次持习之法。虽有多种。今当略说。秘密之门持习之要。有其三种。一数二时三者形像。云何名数。谓习真言。一十一百千万等数。云何名时。所谓七日一月一年。或复一生乃至成佛。云何形像。谓习观行。求放光明。若未放光即不休息。如是三事。随行者意。如其所愿依法修持

复次挍量念珠。五部差别。若持佛部用菩提子。若持金刚部用金刚子。若持宝部用金银颇梨种种诸宝。若持莲花部用莲花子。若持迦噜摩部用种种间错杂色宝珠

复次作佛部持念。以右拇指头指。执持念珠。余指普舒。若金刚部持念。以右拇指中指。持念珠。若宝部持念。以右拇指无名指。执持念珠。若莲花部持念。以大拇指无名指小指。执持念珠。若迦噜摩部持念。用上四种。执持皆得

复次挍量所获功德。若以香木等珠。得一分福。若用鋀石铜铁。得二分福。若用水精真珠。得一俱胝分福。若以莲子金刚子珠。得二俱胝分福。若用间错种种诸宝及菩提子。得无量无边不可说不可说分福。即是过去无量恒河沙诸佛所说。一百八数为念珠量

复次行者结金刚缚印。当于胸前系心鼻端。持真言曰

唵（一）　谟　计娑摩（三合）　嚩（去）　日啰（二合）

瑜伽行者。持此真言。自作此想。我心之中有一切智。洞达无碍

复次若行者。贫乏不辨图画本尊形像。但随取一佛像或菩萨像。对佛塔前。系心而住。想念佛像。心不散乱。而常寂然。即贤圣无异。若得系心鼻。为最上品。便同诸圣人定无异

## 护摩品第九

尔时金刚手菩萨摩诃萨。承佛威神。为修一切瑜伽行者。演说真实内护摩法。永为调伏灭烦恼贼。及一切鬼神故。作如护摩。增长三昧。各观本尊并本方色。若作佛部成就护摩。瑜伽行者谛观毗卢遮那如来。想我即是金刚萨埵。从其身中流出白光。如净琉璃内外明彻。于月轮中结跏趺坐。从我身中光焰涌出。即成圆光。庄严自身最胜第一。一切众生悉皆喜见。想十方诸佛皆悉白色。犹如三千大千世界微尘数量。入我身中。是名寂静护摩之法

复次若作调伏护摩之法。当观东方阿閦如来。从其身中流出青光。众德圆满。坐于东方月轮之中。结跏趺坐。圆光巍巍庄严自身最胜第一十方世界。想一切菩萨作金刚怒。入我身中。摧灭烦恼诸恶鬼神故。若作求财护摩之法。当观南方宝生如来。想一切菩萨。皆悉欢喜入我身中。从自身中流出金色光。莹净圆满。坐于南方月轮之中。结跏趺坐庄严其身。众生喜见。令一切烦恼。不能乱心。一切恶鬼不敢亲近

复次若作爱敬护摩。行者当观西方无量寿佛。从其身中流出红光。莹净圆满。坐于西方月轮之中。结跏趺坐。众生喜见。自作此想。十方世界一切菩萨。如三千世界微尘等数。以百亿宝无数璎珞无量天衣种种宝物。庄严其身。犹如无比天女形状。悉入我身。能令国王大臣一切众生见者悉皆欢喜

复次若作增益护摩法者。当观北方不空成就如来。从其身中流出五色光。莹净圆满。坐于北方月轮之中。结跏趺坐庄严其身。众生喜见。想十方世界诸佛菩萨。如三千大千世界微尘等数。放五色光入我身中。能令一切事业无不通达

如是所说内护摩法。过去诸佛已说。未来诸佛当说。现在十方一切世尊现今演说。若观行者。常作如是护摩之法。三昧善法福德智慧日夜增长。一切诸佛亲近行者。摩顶护念。若瑜伽行者。能作如是内护摩法。现身得见一一佛刹微尘等数诸佛世尊。是诸如来。哀愍行者。令得成就一切悉地。诸天宫殿宝阁金台。诸天甘露盈满宝器。乃至阿修罗宫。皆得随心现行者前。譬如摩尼宝珠悬虚空中。能雨一切众生爱乐之物。此妙瑜伽最胜教主。亦复如是。能令行者。圆满一切世出世愿。瑜伽行者。应常想愿。我从无始已来。所作一切种种善根。悉皆回施十方无量世界一切地狱饿鬼傍生修罗八难受苦众生。所有罪障愿皆消灭。得如意乐。此诸众生所有众罪。应受诸苦。我以此身。愿当代受。一切众生罪业既除。悉当成佛。持真言曰

唵（一）　萨　噜嚩（二合）　俱　奢　罗　谟罗儞（二合）　波

利　那（反舌呼）　摩　野　弭

此是回向发愿真言

　尔时灌顶阿阇梨。告弟子言。汝若不修此秘法者。破三摩耶。生生世世断灭佛种。设有恶人。杀十方界一切诸佛诸大菩萨佛眼血肉。此罪尚轻。汝罪过彼五逆众生。堕落地狱尚有出期。若人破坏三摩耶法。入于地狱无有出期。云何名为三摩耶法。谓大瑜伽真实教王。云何名为破三摩耶。谓有凡夫。唯有能受不能修行。若求法人。未受五种灌顶法者。不应与授此瑜伽法。若阿阇梨与授灌顶时。先须三月观察其心。然后授与灌顶之法。若有善心深怀惭愧。调柔无疾呼为法子。然后传授。世间父子继嗣一生。今为法子能绍佛种。未成佛来不断慈念。如父爱子如子敬父。如是名为三摩耶法。金刚阿阇梨。即为弟子说真言曰

唵（一）　阿　那　三　摩　耶　腻　贺　罗谜　毗阿（二合大呼）

吽（大呼）　发　吒（反舌大呼）

　复次金刚阿阇梨。为于弟子说此真言深义。若人破三摩耶法。由是因缘。其身破坏碎如微尘。彼人福德自然灭尽。犹如朽树不生枝叶。告金刚阿阇梨。欲为弟子受灌顶时。当先教习此真言曰

唵（一）　萨　鲁嚩（二合）　怛　他（引）蘖　多　补　惹　迦

鲁摩（二合）　那（上反舌呼）　阿（引）　都摩（二合引）　难　儞　哩野（二合引）　多　耶（引）　弭

复次金刚阿阇梨。为彼弟子。说此真言所诠之义。我今以身。施一切佛。为作种种供养事故。金刚阿阇梨。次教弟子习真言曰

萨　鲁嚩（二合）　怛　他（引）　蘖　多　嚩（去）　日罗（二合）　迦

卢摩（二合）　俱　鲁　[牟*含]（引）

复次阿阇梨。为彼弟子。说真言义。愿一切如来加护于我。教我金刚事业。如金刚手菩萨。平等无异。乃至未证大菩提道。于其中间。归依三宝。发此愿已。令着赤衣。绯帛覆眼。击于脑后。时彼弟子结金刚手印以十指头更互相叉。皆内掌中。以右押左。结此印已。金刚阿阇梨。当教弟子习此心中心真言曰

娑　摩　耶　萨睹婆儞（四合）

复次阿阇梨教于弟子。令结手印。改前金刚手印。竖左右中指。系于花鬘。引导弟子。到道场门。教习入道场真言曰

娑　摩　野　吽（长引）

持此真言已时。阿阇梨执弟子手。引入道场。入道场已。便当告言。汝今得入一切如来种族之中。我当令汝心中生金刚智。获此智故。证得一切如来法身。何况世间一切悉地。善男子汝为未入道场行者。莫说此法。若说此法。即破三摩耶

如是告已。阿阇梨结金刚萨埵印。舒其两拳。并仰安弟子顶上。告言。此是三摩耶。若汝为未受灌顶人说此法者。金刚萨埵当破汝头。告此语已。结金刚合掌印。秘密真言曰

唵　嚩（去）　日噜（二合）　那　迦　吒（反舌呼）

以此真言加持水已。与弟子顶。为说持念秘密深义。汝愿此水。金刚萨埵入汝身中。复次金刚阿阇梨。告弟子言。从今以往。汝见于我。如金刚手菩萨无异。莫违我言。勿轻慢我。若汝违我。命终之后入阿鼻狱

如是告已。阿阇梨当发愿言。一切如来以无碍力。加护大曼陀啰。能令金刚萨埵。速疾来入弟子身中。发是愿已。习此召入本尊真言曰

唵　嚩（去）　日啰（二合）　谜　奢　诃（大声）

持真言已。金刚阿阇梨。速疾结金刚萨埵印。说此偈言

&emsp;&emsp;此是金刚三摩耶　　亦名金刚大萨埵

&emsp;&emsp;于刹那顷证不退　　最胜坚牢智金刚

说此偈已。金刚阿阇梨。以先所结金刚萨埵印。左手拳印安弟子顶。作嗔怒眼。视于弟子。作想言入。即习前真言。此是庄严出现大乘对法三摩耶金刚语言。其阿阇梨习此真言。三十七尊于此弟子。昔有缘者。当即降临随。其一尊。入心已讫。当获五通。了知三世。得不退地。作诸难事无有滞碍。刀杖毒药夜叉恶兽。永不能害。一切如来当加护念。一切悉地速疾现前。得未曾有安乐之事。或有弟子得种种三昧。或有获种种陀罗尼门。或有一切所愿皆得圆满。或有当证无上菩提

尔时金刚阿阇梨。去弟子顶上金刚拳。印弟子心上。教弟子言。当愿金刚坚住心中。不动不摇犹如山王。于三世中常不舍我。加护我念心。及以施我一切悉地。作是愿已。习真言曰

吽（大声长呼）　唅（大声短呼）　诃（大声）缚（平）　诃（急呼）　翳

持真言已。阿阇梨复教弟子。习真言曰

钵罗（二合）　底（丁以反）　室奢（二合下字　平呼）　嚩（去）　日罗（二合）　翳

持真言。已时阿阇梨执弟子手。于道场中。令散诸花。随花落处。即是本尊。捧取此花习真言曰

唵　钵罗（二合）　底　疑嚧（二合）　翳稳那（上二合反舌呼）　怛嚩（去二合）

弭　摩[牟*含]　摩　诃　嚩（平）　啰

持真言已。即便系于本尊之顶。以其花鬘。安本尊已。金刚萨埵。当受花鬘速获悉地

复次阿阇梨。习开眼真言曰

唵（一）　嚩（去）　日啰（二合）　萨　怛嚩（去二合）　娑嚩（二合）　娑（浮呼）

儞多（二合）　腻耶　奢　吉刍（二合）　驮誐（二合）　吒（反舌）

那　多　怛摩（二合）　啰（急呼）　盂　驮誐（二合引）　吒（反舌呼）　野

底　萨　噜嚩（二合）　吉史（二合）　嚩（去）　日啰（二合）　奢　吉刍（二合）

啰　怒　哆　啰吽（二合）　翳稳　嚩（去）日罗（二合）

波　写

持此真言已。即开两眼。告弟子言。金刚萨埵大　菩萨摩诃萨。今日自来。与汝开眼。非但开汝肉眼。已开五眼及最大金刚眼。汝善男子。今者道场。是时金刚阿阇梨。一一教示道场中事。便得一切如来加持。应时本尊入于心中。或见种种天上宫殿。或见种种光明。或见种种神通。依诸如来加持力故。金刚手菩萨。玄现立其前。问所求事。随愿便与。乃至授与大金刚智一切种智及一切智

复次阿阇梨。教诸事已。及阏伽（唐云圆满）瓶水。右手盛之。习灌顶真言。告弟子曰。金刚手菩萨。今日与汝最胜灌顶作此语已。洒水顶上。即时阿阇梨。作金刚合掌印。授与弟子两手。告言。一切如来与灌顶竟。作是语已。阿阇梨于弟子名上。加金刚字呼之。以五股金刚。安两手掌中。告弟子言。此是一切如来大智金刚。我今持以授汝两手。为令成就妙悉地故。是时瑜伽行者。习送诸佛各还本土真言曰

唵　俱噜（二合）　帝（平）　嚩（去大声）　萨　噜嚩（二合）　萨　怛嚩（去）

噜吒（二合下字反舌）　悉　地　鲁怛（二合）陀（引）　阿　努（反舌）

多　罗　誐　室者（二合急呼）　睹　[牟*含]没　驮　毗　沙（浮呼）

野　补　那　罗（引）　誐　摩　那（引）　野遮　　　

瑜伽行者习真言已。振金刚铃三遍

即自高声。歌赞十六金刚菩萨一百八名。随力堪能种种供养

尔时行者。歌赞金刚一百八名。至心顶戴金刚缚印。习送诸佛菩萨真言曰

唵　嚩（去）　日啰（二合）　谜（引）　吉沙（二合）　牟（上）

持真言已。即时解印。行者自想。然今此法。大慈毗卢遮那如来。但为利益钝根人故。大智慧海中。略出秘密法

于时行者。作是法已。回向发愿。依此功德。第一国王第二父母第三施主第四法界一切众生。悉皆速证无上菩提

尔时金刚手菩萨摩诃萨。告诸大众言。广大之法。非我境界。是佛境界。我今承佛大威神力。略说诸佛境界瑜伽秘密真实妙法大金刚界道场法已。我曾过去百千劫中。修诸愿海。乃遇大慈毗卢遮那如来。第一会中得闻是法。超第八地证等觉位。此秘密法难得难遇。设使得遇信心难生。汝等大众于无量劫。积功累德今得是法。若遇是法。不久当坐菩提树下金刚宝座。摧诸魔军破无明[穀-禾+卵]。竭烦恼河永断生死。证无等等阿耨多罗三藐三菩提。为诸众生起大悲愿。在在处处广宣流布。利益众生令法久住。引导六趣令证菩提。是时海会一切大众。闻佛所说。皆大欢喜作礼而去

灵云校本末云　时贞享三年五月十六日一校了净严（四十八岁）