# 佛说大乘圣无量寿决定光明王如来陀罗尼经

西天中印度摩伽陀国那烂陀寺传教大师三藏赐紫沙门臣法天奉　诏译

如是我闻。一时世尊。在舍卫国祇树给孤独园。与大苾刍众千二百五十人俱。皆是漏尽意解无复烦恼。逮得己利心善解脱。众所知识大阿罗汉。复有智慧广大功德。庄严威仪具足诸尊。菩萨摩诃萨等。为闻法故皆悉来集。于众会中有大慧妙吉祥菩萨摩诃萨而为上首。尔时释迦牟尼佛。愍念未来世中一切短命众生。令增寿命得大利益。为说不可思议秘密甚深微妙胜法。是时。世尊告大慧妙吉祥菩萨言。汝等谛听。从是南阎浮提。西方过无量佛土。有世界名无量功德藏。国土严丽众宝间饰。清净殊胜安隐快乐。超过十方微妙第一。于彼无量功德藏世界之中。有佛名无量寿决定光明王如来无上正等菩提。今现住彼世界之中。起大慈悲为诸众生演说妙法。令获殊胜利益安乐。佛复告妙吉祥菩萨言。今此阎浮提世界中人寿命百岁。于中多有造诸恶业而复中夭。妙吉祥菩萨若有众生。得见此无量寿决定光明王如来陀罗尼经。功德殊胜及闻名号。若自书写若教他人书是经竟。或于自舍宅或于高楼。或安精舍殿堂之中。受持读诵遵奉礼拜。种种妙华烧香粖香。涂香华鬘等。供养无量寿决定光明王如来陀罗尼经。如是短寿之人。若能志心书写受持。读诵供养礼拜。如是之人复增寿命满于百岁。复次妙吉祥菩萨。若有众生闻是无量寿决定光明王如来名号。若能志心称念一百八遍。如此短命众生复增寿命。或但闻其名号。志心信受遵崇之者。是人亦得增益寿命。复次妙吉祥菩萨。若有恒时心无暂舍。志诚思求妙法。善男子善女人等汝应谛听。我今为说无量寿决定光明王如来一百八名陀罗尼曰。

曩謨〈(引)〉婆〈(去)〉誐嚩〈(無可反)〉帝阿播哩弭跢〈(引)〉愈〈(轉舌)〉霓野〈(二合)〉曩素〈(上)〉尾𡫸〈(寧吉反)〉室止〈(二合)〉怛帝咀〈(仁祖反)〉囉〈(引)〉惹〈(仁佐反)〉野怛他〈(引)〉誐哆〈(引)〉野〈(引)〉囉賀〈(二合)〉帝三〈(去)〉麼藥〈(二合)〉訖三〈(二合)〉沒馱〈(引)〉野怛你也〈(二合)〉他〈(去)〉唵〈(引)〉薩〈(慱舌呼)〉嚩〈(無可反)〉僧塞迦〈(二合引)〉囉波哩舜馱達〈(他割反)〉㗚麼〈(二合)〉帝誐誐曩三〈(去)〉母努櫱〈(二合)〉帝娑嚩〈(二合短呼)〉婆〈(去引)〉嚩尾舜弟麼賀〈(引)〉曩野波哩嚩〈(引)〉黎娑嚩〈(二合引)〉賀〈(引)〉

> 唵 那摩 帕嘎伐迭 阿巴日米答 阿佑佳那 素比尼 師吉答 迭究 惹佳呀 答他嘎答呀 阿兒哈迭 三藐三布達呀答地呀他 唵 布涅 布涅 嘛哈 布涅 阿巴日米答 布涅 阿巴日米答 布涅 佳那 三巴若巴吉迭 唵 薩兒伐 三斯嘎惹 巴日休答 達兒瑪迭 嘎嘎那 薩母嘎迭 斯伐巴伐 比休迭 嘛哈那呀 巴日伐瑞 斯伐哈


妙吉祥菩萨。此无量寿决定光明王如来一百八名陀罗尼。若有人躬自书写。或教他人书是陀罗尼。安置高楼之上。或殿堂内清净之处。如法严饰种种供养。短命之人复得长寿满足百岁。如是之人于后此处命终。便得往生于彼无量寿决定光明王如来佛刹无量功德藏世界之中。

当释迦牟尼佛。说此无量寿决定光明王如来陀罗尼经时。有九十九俱胝佛。一心异口同音。亦说此无量寿决定光明王如来陀罗尼经。

是时复有八十四俱胝佛。一心异口同音。亦说此无量寿决定光明王如来陀罗尼经。

是时复有七十七俱胝佛。一心异口同音。亦说此无量寿决定光明王如来陀罗尼经。

是时复有六十六俱胝佛。一心异口同音。亦说此无量寿决定光明王如来陀罗尼经。

是时复有五十五俱胝佛。一心异口同音。亦说此无量寿决定光明王如来陀罗尼经。

是时复有四十四俱胝佛。一心异口同音。亦说此无量寿决定光明王如来陀罗尼经。

是时复有三十六俱胝佛。一心异口同音。亦说此无量寿决定光明王如来陀罗尼经。

> 【此無量壽智決定光明王如來陀羅 尼經。若自書若教人書。如是壽盡 之人復得長壽滿足百歲。是人亦得 增益壽命 】

是时复有二十五俱胝佛。一心异口同音。亦说此无量寿决定光明王如来陀罗尼经。

是时复有十殑伽河沙数俱胝佛。各各心无差别异口同音。亦皆说此无量寿决定光明王如来陀罗尼经。

> 【此無量壽智決定光明王如來陀羅 尼經。若自書若教人書。是人如其 命盡復得長壽而滿年】

此陀罗尼经。若复有人若自书若教人书。如是之人于后。不堕地狱不堕饿鬼不堕畜生。不堕阎罗王界业道冥官。永不于是诸恶道中受其恶报。

如是之人由是书写此无量寿决定光明王如来陀罗尼经功德力故。于后一切生处。生生世世得宿命智。

此无量寿决定光明王如来陀罗尼经。若自书若教人书。如是之人则同书写八万四千法藏。所获功德而无有异。

此无量寿决定光明王如来陀罗尼经。若复有人若自书若教人书。如是之人便同修建八万四千宝塔。所获功德而无有异。

此无量寿决定光明王如来陀罗尼经。若自书若教人书。如是之人若有五无间地狱之业。由是功德力故。其业皆悉消除。

此无量寿决定光明王如来陀罗尼经。若自书若教人书。如是之人不堕魔王及魔眷属。不堕药叉罗刹道中。不堕非横死亡。永不受是诸恶果报。

> 【此無量壽智決定光明王如來陀羅 尼經。若自書若教人書。如是之人 設有罪。猶如須彌。盡能除滅】

此无量寿决定光明王如来陀罗尼经。若自书若教人书。如是之人临命终时。有九十九俱胝佛。面现其前来迎是人。往生于彼佛国土中。汝等勿生疑惑。

此无量寿决定光明王如来陀罗尼经。若自书若教人书。如是之人当来永不受其女人之身。

此无量寿决定光明王如来陀罗尼经。若自书若教人书。如是之人常得东方彦达嚩主持国天王。南方矩伴拏主增长天王。西方大龙主广目天王。北方大药叉主多闻天王。密隐其身随逐卫护。

> 【此無量壽智決定光明王如來陀羅 尼經。若自書若教人書。如是之人 當生阿彌陀如來之佛土極樂世界】

若复有人为于此经。能以少分财宝布施之者。是人便同以三千大千世界满中。金银琉璃砗磲玛瑙珊瑚琥珀。如是七宝尽持布施。

若复有人供养此经典者。便同供养一切真实法藏。

若复有人能持上妙七宝。供养毘婆尸。试弃。毘舍浮。俱留孙。揭诺揭牟尼。迦设波。释迦牟尼如来应正等觉。所获福德不能度量知其数量。若复有人供养此无量寿决定光明王如来陀罗尼经。所获福德亦复不能度量知其限量。

又如四大海水充满其中。不能得知一一滴数。若复有人书写供养。受持读诵此无量寿决定光明王如来陀罗尼经。所获福德亦复不能度量知其限数。

若复有人书写是无量寿决定光明王如来陀罗尼经。处所地位则是成就诸佛真身舍利宝塔。应尊重礼拜。若有众生耳闻此陀罗尼者。此之众生永不受飞鸟四足多足异类之身。当来速得成就不退转无上正等菩提。

若复有人。积聚金银琉璃砗磲玛瑙珊瑚琥珀。如是七宝如妙高山王尽能舍施。所获福德不可度量知其数量。若复有人为此无量寿决定光明王如来陀罗尼经。而能布施之者。所得福德亦复不能度量知其限数。

若复有人书写此无量寿决定光明王如来陀罗尼经。礼拜供养者。如是之人则为礼拜供养十方诸佛刹土一切如来。而无有异。

尔时释迦牟尼世尊。说彼伽他曰。

&emsp;&emsp;修行布施力成就&emsp;&emsp;布施力故得成佛

&emsp;&emsp;若入大悲精室中&emsp;&emsp;耳暂闻此陀罗尼

&emsp;&emsp;设使布施未圆满&emsp;&emsp;是人速证天人师

&emsp;&emsp;修行持戒力成就&emsp;&emsp;持戒力故得成佛

&emsp;&emsp;若入大悲精室中&emsp;&emsp;耳暂闻此陀罗尼

&emsp;&emsp;设使持戒未圆满&emsp;&emsp;是人速证天人师

&emsp;&emsp;修行忍辱力成就&emsp;&emsp;忍辱力故得成佛

&emsp;&emsp;若入大悲精室中&emsp;&emsp;耳暂闻此陀罗尼

&emsp;&emsp;设使忍辱未圆满&emsp;&emsp;是人速证天人师

&emsp;&emsp;修行精进力成就&emsp;&emsp;精进力故得成佛

&emsp;&emsp;若入大悲精室中&emsp;&emsp;耳暂闻此陀罗尼

&emsp;&emsp;设使精进未圆满&emsp;&emsp;是人速证天人师

&emsp;&emsp;修行禅定力成就&emsp;&emsp;禅定力故得成佛

&emsp;&emsp;若入大悲精室中&emsp;&emsp;耳暂闻此陀罗尼

&emsp;&emsp;设使禅定未圆满&emsp;&emsp;是人速证天人师

&emsp;&emsp;修行智慧力成就&emsp;&emsp;智慧力故得成佛

&emsp;&emsp;若入大悲精室中&emsp;&emsp;耳暂闻此陀罗尼

&emsp;&emsp;设使智慧未圆满&emsp;&emsp;是人速证天人师

佛说是经已。诸大苾刍众及诸菩萨。一切世间天人阿素啰彦闼嚩等。闻佛所说皆大欢喜信受奉行。
