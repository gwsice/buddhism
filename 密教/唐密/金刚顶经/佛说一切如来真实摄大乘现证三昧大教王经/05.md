## 佛说一切如来真实摄大乘现证三昧大教王经卷第五

### 金刚界大曼拏罗广大仪轨分第一之五

尔时具德持金刚者。闻诸如来劝请语已。即入一切如来三昧。出生金刚加持三摩地。说此金刚界大曼拏罗颂曰。

&nbsp;&nbsp;&nbsp;&nbsp;复次我今当演说&nbsp;&nbsp;&nbsp;&nbsp;最上广大曼拏罗

&nbsp;&nbsp;&nbsp;&nbsp;其相犹如金刚界&nbsp;&nbsp;&nbsp;&nbsp;是故名为金刚界

&nbsp;&nbsp;&nbsp;&nbsp;如教次第应安立&nbsp;&nbsp;&nbsp;&nbsp;曼拏罗中诸相分

&nbsp;&nbsp;&nbsp;&nbsp;先以大萨埵大印&nbsp;&nbsp;&nbsp;&nbsp;普遍加持作观想

&nbsp;&nbsp;&nbsp;&nbsp;于前印处即当起&nbsp;&nbsp;&nbsp;&nbsp;如理观视于诸方

&nbsp;&nbsp;&nbsp;&nbsp;以高举相次第行&nbsp;&nbsp;&nbsp;&nbsp;金刚萨埵应念诵

&nbsp;&nbsp;&nbsp;&nbsp;应取新线坚妙合&nbsp;&nbsp;&nbsp;&nbsp;称其分量而善用

&nbsp;&nbsp;&nbsp;&nbsp;行人持线以抨量&nbsp;&nbsp;&nbsp;&nbsp;随力应作曼拏罗

&nbsp;&nbsp;&nbsp;&nbsp;其坛四方及四门&nbsp;&nbsp;&nbsp;&nbsp;复以四刹而严饰

&nbsp;&nbsp;&nbsp;&nbsp;及以四线而交络&nbsp;&nbsp;&nbsp;&nbsp;缯帛妙线等庄严

&nbsp;&nbsp;&nbsp;&nbsp;于其四隅诸分位&nbsp;&nbsp;&nbsp;&nbsp;及诸门户相合处

&nbsp;&nbsp;&nbsp;&nbsp;各各钿饰金刚宝&nbsp;&nbsp;&nbsp;&nbsp;次第抨外曼拏罗

&nbsp;&nbsp;&nbsp;&nbsp;外坛中心如轮相&nbsp;&nbsp;&nbsp;&nbsp;复次渐入于中宫

&nbsp;&nbsp;&nbsp;&nbsp;以金刚线善抨量&nbsp;&nbsp;&nbsp;&nbsp;设以八柱而间饰

&nbsp;&nbsp;&nbsp;&nbsp;于彼金刚胜住处&nbsp;&nbsp;&nbsp;&nbsp;而复饰以五轮坛

&nbsp;&nbsp;&nbsp;&nbsp;于是所立轮坛中&nbsp;&nbsp;&nbsp;&nbsp;如教安立佛形像

&nbsp;&nbsp;&nbsp;&nbsp;于彼中心曼拏罗&nbsp;&nbsp;&nbsp;&nbsp;佛像周围当安布

&nbsp;&nbsp;&nbsp;&nbsp;四胜三昧邪印契&nbsp;&nbsp;&nbsp;&nbsp;如其次第应图画

&nbsp;&nbsp;&nbsp;&nbsp;以金刚步而渐进&nbsp;&nbsp;&nbsp;&nbsp;次第安四曼拏罗

&nbsp;&nbsp;&nbsp;&nbsp;所谓阿閦佛等四&nbsp;&nbsp;&nbsp;&nbsp;一切佛像皆安立

&nbsp;&nbsp;&nbsp;&nbsp;先画阿閦曼拏罗&nbsp;&nbsp;&nbsp;&nbsp;持金刚等众齐等

&nbsp;&nbsp;&nbsp;&nbsp;次画宝生曼拏罗&nbsp;&nbsp;&nbsp;&nbsp;金刚藏等众圆满

&nbsp;&nbsp;&nbsp;&nbsp;次无量寿曼拏罗&nbsp;&nbsp;&nbsp;&nbsp;金刚眼等众清净

&nbsp;&nbsp;&nbsp;&nbsp;不空成就曼拏罗&nbsp;&nbsp;&nbsp;&nbsp;金刚巧业等应画

&nbsp;&nbsp;&nbsp;&nbsp;于内轮坛诸隅分&nbsp;&nbsp;&nbsp;&nbsp;当画金刚明妃众

&nbsp;&nbsp;&nbsp;&nbsp;其外轮坛四隅处&nbsp;&nbsp;&nbsp;&nbsp;应画佛供养等四

&nbsp;&nbsp;&nbsp;&nbsp;然后于彼四门中&nbsp;&nbsp;&nbsp;&nbsp;安四护门大明王

&nbsp;&nbsp;&nbsp;&nbsp;次复于外轮坛处&nbsp;&nbsp;&nbsp;&nbsp;各应安立大萨埵

&nbsp;&nbsp;&nbsp;&nbsp;然后如其本部仪&nbsp;&nbsp;&nbsp;&nbsp;结胜三昧邪印契

&nbsp;&nbsp;&nbsp;&nbsp;金刚阿阇梨入已&nbsp;&nbsp;&nbsp;&nbsp;开印普遍为惊觉

&nbsp;&nbsp;&nbsp;&nbsp;次诵金刚警觉心&nbsp;&nbsp;&nbsp;&nbsp;阿字是为所教令

&nbsp;&nbsp;&nbsp;&nbsp;作自加持称自名&nbsp;&nbsp;&nbsp;&nbsp;然后金刚作成就

&nbsp;&nbsp;&nbsp;&nbsp;金刚阿阇梨次结&nbsp;&nbsp;&nbsp;&nbsp;萨埵金刚钩召印

&nbsp;&nbsp;&nbsp;&nbsp;复作弹指遍警觉&nbsp;&nbsp;&nbsp;&nbsp;召请一切佛菩萨

&nbsp;&nbsp;&nbsp;&nbsp;即刹那间一切佛&nbsp;&nbsp;&nbsp;&nbsp;金刚萨埵同集会

&nbsp;&nbsp;&nbsp;&nbsp;遍满一切曼拏罗&nbsp;&nbsp;&nbsp;&nbsp;普遍召请咸来集

&nbsp;&nbsp;&nbsp;&nbsp;然后次应结大印&nbsp;&nbsp;&nbsp;&nbsp;金刚萨埵乃亲近

&nbsp;&nbsp;&nbsp;&nbsp;一遍应诵百八名&nbsp;&nbsp;&nbsp;&nbsp;依法次第而称赞

&nbsp;&nbsp;&nbsp;&nbsp;既集会已施欢喜&nbsp;&nbsp;&nbsp;&nbsp;一切如来悉坚固

&nbsp;&nbsp;&nbsp;&nbsp;金刚萨埵本法成&nbsp;&nbsp;&nbsp;&nbsp;作大慈友而安住

&nbsp;&nbsp;&nbsp;&nbsp;然后于其四门处&nbsp;&nbsp;&nbsp;&nbsp;金刚钩等应作法

&nbsp;&nbsp;&nbsp;&nbsp;胜大羯磨印等作&nbsp;&nbsp;&nbsp;&nbsp;以三昧法而安立

&nbsp;&nbsp;&nbsp;&nbsp;胜三昧邪等诸印&nbsp;&nbsp;&nbsp;&nbsp;萨埵金刚等亦然

&nbsp;&nbsp;&nbsp;&nbsp;应诵惹吽鑁呼明&nbsp;&nbsp;&nbsp;&nbsp;求大萨埵法成就

&nbsp;&nbsp;&nbsp;&nbsp;然后佛等一切众&nbsp;&nbsp;&nbsp;&nbsp;并大萨埵咸集会

&nbsp;&nbsp;&nbsp;&nbsp;依法钩召即遍入&nbsp;&nbsp;&nbsp;&nbsp;悉得相应而敬爱

&nbsp;&nbsp;&nbsp;&nbsp;然作秘密供养事&nbsp;&nbsp;&nbsp;&nbsp;诸大我者悉欢喜

&nbsp;&nbsp;&nbsp;&nbsp;如教利益诸众生&nbsp;&nbsp;&nbsp;&nbsp;能作一切成就事

&nbsp;&nbsp;&nbsp;&nbsp;如是一切曼拏罗&nbsp;&nbsp;&nbsp;&nbsp;于中所有诸法用

&nbsp;&nbsp;&nbsp;&nbsp;是即金刚阿阇梨&nbsp;&nbsp;&nbsp;&nbsp;如教所作诸事业


复次宣说金刚界中诸曼拏罗。所有弟子入坛法等广大仪轨。今先说彼弟子入曼拏罗仪。诸欲入者。谓应先于普遍无余诸有情界起救护心。悉令获得适悦快乐。及得一切最上悉地。诸有入此大曼拏罗者。不应拣择是严非器。何以故。世尊谓有有情造大罪业。彼或于此大曼拏罗见已入己。即得当离一切恶趣。世尊或有有情。受诸饮食五欲娱乐。世间义利坚着不舍。即以此世间之法而为先行。但能于此曼拏罗中随欲所作。亦得一切意愿圆满。世尊或有有情。爱乐戏笑歌舞饮食快乐等事。又复于此一切如来大乘现证三昧法性不了知故。入余天族坛中。为求一切意愿圆满。取着彼中爱乐快乐戏笑等事。乃于一切如来曼拏罗中受学法等。妄生怖畏而不能入。于彼恶趣坛路门中。生住着心。如是等类。若能于此金刚界大曼拏罗相应而入。为求一切适悦快乐胜爱乐事最上悉地者。亦得成就。即能转彼入诸恶趣现前道等。世尊或有有情。修正法者。爱乐一切如来戒定慧法最上方便悉地果等。为求无上佛菩提故。修习一切禅定解脱地位等法。遍历无量无边苦者。如是等类。入此金刚界大曼拏罗中。如来之果即能速证。不为难得。况余一切成就法等。

复次宣说礼敬仪轨。谓先普礼四方一切如来。先作金刚合掌。全身委地礼东方如来。大明曰。

唵(引)萨哩嚩(二合)怛他(引)誐多(一句)布儒(仁祖切)波塞他(二合引)那(引)野(引)怛摩(二合引)喃儞哩夜(二合引)怛夜(引)弥萨哩嚩(二合)怛他(引)誐多(二)嚩日啰(二合)萨埵(引)提瑟姹(二合)莎[牟\*含](引切身下同三)

如前金刚合掌安于心间。即以颡礼南方如来。大明曰。

唵(引)萨哩嚩(二合)怛他(引)誐多(一句)布惹(引)毗尸(引)哥(引)夜(引)怛摩(二合引)喃儞哩夜(二合引)怛夜(引)弥萨哩嚩(二合)怛他(引)誐多(二)嚩日啰(二合)啰怛那(二合)阿毗诜左[牟\*含](引)(三)

如前金刚合掌复安于头。即以口礼西方如来。大明曰。

唵(引)萨哩嚩(二合)怛他(引)誐多(一句)布惹(引)钵啰(二合)嚩哩多(二合)那(引)夜(引)怛摩(二合引)喃儞哩夜(二合引)怛夜(引)弥萨哩嚩(二合)怛他(引)誐多(二)嚩日啰(二合)达哩摩(二合引)钵啰(二合)嚩哩多(二合)野[牟\*含](引)(三)

如前金刚合掌。从头渐下安于心间。即以顶礼北方如来。大明曰。

唵(引)萨哩嚩(二合)怛他(引)誐多(一句)布惹(引)葛哩摩(二合)尼(引)怛摩(二合引)喃儞哩夜(二合引)怛夜(引)弥萨哩嚩(二合)怛他(引)誐多(二)嚩日啰(二合)葛哩摩(二合)酤噜(引)[牟\*含](引)(三)

然后金刚阿阇梨。令金刚弟子以绯帛覆面。结萨埵金刚印。诵此大明曰。

三摩野萨怛鑁(三合一句)

然后以二中指持于华鬘成印。即入曼拏罗。诵此大明曰。

三摩野吽(引一句)

入曼拏罗已。然后授此誓诫言。汝今已得入一切如来曼拏罗中。当观我即从彼金刚智所生。由是金刚智故。汝即当得一切如来一切悉地。况余所有悉地法邪。若有不见大曼拏罗者。汝不应为说此三昧法。若为说者违越三昧。然后金刚阿阇梨。自结萨埵金刚印。安于金刚弟子顶。安已作是言。诸不应说人。汝为说者。以此三昧金刚摧碎汝顶。次以三昧。印水诵是心明加持。一遍然后授与弟子。令饮说此誓心大明曰。

嚩日啰(二合)萨埵莎焬帝(引)[寧*也](切身下同一句)纥哩(二合)捺曳(引)三摩嚩悉体(二合)多(二)儞哩毗(二合)[寧*也]怛怛刹(二合)赧夜(引)夜(引)(三)[寧*也]祢突噜(二合引)夜(引)祢[牟*含]那野(四)嚩日噜(二合引)捺迦姹(五)

然以誓诫告弟子言。汝从今已后。想我即同金刚手尊。如我所作汝亦应作。汝当于我勿生轻慢。无令于汝返招殃咎。命终之后堕大地狱。复授誓诫心曰。

萨哩啰(二合)怛他(引)誐多(引)室左(二合引)提底瑟姹(二合)当(引一句)嚩日啰(二合)萨都(引)弥(引)阿(引)尾舍睹(二)

然后金刚阿阇梨。即结萨埵金刚印。说是大明曰。

阿焬多怛三(二合)摩踰(引)嚩日囕(二合一句)嚩日啰(二合)萨埵弥帝三蜜哩(三合)多(二)阿(引)尾舍野睹帝捺曳(二合引)嚩(三)嚩日啰(二合)夜(引)那末耨多囕(四)嚩日啰(二合引)尾(引)舍恶(五)

然后开前萨埵金刚印。复结忿怒拳。如大乘现证三昧等法。以金刚语随其所乐应当持诵。然作召入法。当召入时。从微妙智生。以是智故。即能如应觉了他心。知过去未来等事得心坚固。能于一切如来教中。息除诸苦。及得远离一切怖畏。得一切萨埵一切如来威力加持。得一切悉地现前成办。得未曾有欢喜适悦妙乐出生。于彼妙乐中。或得成就诸三摩地。或得成就诸陀罗尼。或得圆满一切意愿。或复得成一切如来。然后即用彼印。安于自心以解弟子。诵是大明曰。

唵(引)底瑟姹(二合)嚩日啰(二合一句)捺哩(二合)厨(引)弥(引)婆嚩(二)赊(引)说都(引)弥(引)婆嚩(三)纥哩(二合)捺野弥(引)提底瑟姹(二合)(四)萨哩嚩(二合)悉亭左弥(引)钵啰(二合)野蹉(五)吽(引)(六)诃诃诃诃呼(引)(七)

次令弟子以所持华鬘。[打-丁+勉]于曼拏罗中。诵是大明曰。

钵啰(二合)底(引)蹉嚩日啰(二合)呼(引一句)

然后华所堕处。即是本尊成就。次复以其华鬘。系弟子头上。诵是大明曰。

唵(引)钵啰(二合)帝屹哩(二合)恨拏(二合)埵(一句)弥[牟\*含]萨埵摩贺(引)末罗(二)怛夜(引)末驮夜(引)底(引)那摩贺(引)萨怛吠(二合引)那(三)钵啰(二合)底漆睹(引)婆嚩帝(四)尸(引)竭囕(二合)左(引)写悉[亭\*夜](切身下同)底(五)

然后阿阇梨。为其弟子除去面帛。诵是大明曰。

唵(引)嚩日啰(二合)萨埵莎焬底[寧\*也](一句)作刍讷伽(二合引)吒那怛怛钵(二合)啰(二)乌讷伽(二合引)吒野底萨哩嚩(二合引)刍(引)(三)嚩日啰(二合)作刍啰耨多囕(四)呬嚩日啰(二合)播舍(五)

然令弟子于大曼拏罗中次第观视。弟子于曼拏罗中才观视时。即得一切如来威力加持。金刚萨埵安住自心。即见曼拏罗中。有其种种光明轮等诸神通事。入一切如来妙加持性。或见具德大持金刚者为现本身。或见如来等。从是已后。所有一切义利一切意愿。随欲所作皆得成就。乃至得成持金刚尊。及成一切如来。如是大曼拏罗。遍观视已。然后金刚阿阇梨。以金刚加持宝瓶香水。灌弟子顶。诵是大明曰。

嚩日啰(二合引)毗诜左(一句)

然后阿阇梨。随以一印而为系鬘。作自标帜安双手中。如是告言。汝今已受诸佛如来金刚灌顶。得一切佛摄受于汝。汝当善得金刚成就。说是大明曰。

唵(引)嚩日啰(二合引)提钵底埵(引一句)阿毗诜左(引)弥底瑟姹(二合)(二)嚩日啰(二合)三摩野萨怛鑁(三合三)

次当授与弟子金刚灌名。说是大明曰。

唵(引)嚩日啰(二合)萨埵埵(引句)摩毗诜左(引)弥嚩日啰(二合)那(引)摩(引)毗尸(引)哥多(二)呬(引)嚩日啰(二合)那(引)摩(三)

若为弟子授金刚名。应加系字随用而呼。如上说入一切曼拏罗广大仪轨。

复次问弟子言。汝爱乐义利出生悉地智邪。神通成办悉地智邪。持明成办悉地智邪。乃至一切如来最上成办悉地智邪。然后随其所乐如应为说。应先教示义利成办悉地印智。颂曰。

&nbsp;&nbsp;&nbsp;&nbsp;金刚影像先安立&nbsp;&nbsp;&nbsp;&nbsp;如应观想在心中

&nbsp;&nbsp;&nbsp;&nbsp;随方观想彼地形&nbsp;&nbsp;&nbsp;&nbsp;是处即当见伏藏

&nbsp;&nbsp;&nbsp;&nbsp;金刚影像遍图画&nbsp;&nbsp;&nbsp;&nbsp;如应观想在空中

&nbsp;&nbsp;&nbsp;&nbsp;随所堕处乃应观&nbsp;&nbsp;&nbsp;&nbsp;是处即当见伏藏

&nbsp;&nbsp;&nbsp;&nbsp;金刚影像住于舌&nbsp;&nbsp;&nbsp;&nbsp;智者随应如理观

&nbsp;&nbsp;&nbsp;&nbsp;自言是处有伏藏&nbsp;&nbsp;&nbsp;&nbsp;如言随现即真实

&nbsp;&nbsp;&nbsp;&nbsp;金刚影像遍所成&nbsp;&nbsp;&nbsp;&nbsp;如应观想于己身

&nbsp;&nbsp;&nbsp;&nbsp;观其遍入随堕处&nbsp;&nbsp;&nbsp;&nbsp;是处即当见伏藏

彼等心大明曰。

嚩日啰(二合)儞提(一句)

啰怛那(二合)儞提(一句)

达哩摩(二合)儞提(一句)

迦哩摩(二合)儞提(一句)

次当教示金刚神通成办悉地印智。颂曰。

&nbsp;&nbsp;&nbsp;&nbsp;金刚遍入所生已&nbsp;&nbsp;&nbsp;&nbsp;金刚水成金刚形

&nbsp;&nbsp;&nbsp;&nbsp;如应观想速成就&nbsp;&nbsp;&nbsp;&nbsp;即能于其水上行

&nbsp;&nbsp;&nbsp;&nbsp;金刚遍入所生已&nbsp;&nbsp;&nbsp;&nbsp;随其所宜自色形

&nbsp;&nbsp;&nbsp;&nbsp;如应观想彼相应&nbsp;&nbsp;&nbsp;&nbsp;即得自身同佛色

&nbsp;&nbsp;&nbsp;&nbsp;如前遍入己身已&nbsp;&nbsp;&nbsp;&nbsp;自身即同于虚空

&nbsp;&nbsp;&nbsp;&nbsp;如应观想随所欲&nbsp;&nbsp;&nbsp;&nbsp;即得隐身而自在

&nbsp;&nbsp;&nbsp;&nbsp;金刚遍入自生性&nbsp;&nbsp;&nbsp;&nbsp;观想自身如金刚

&nbsp;&nbsp;&nbsp;&nbsp;然后腾踊而高升&nbsp;&nbsp;&nbsp;&nbsp;即能随意虚空行

彼等心大明曰。

嚩日啰(二合)惹罗(一句)

嚩日啰(二合)噜(引)波(一句)

嚩日啰(二合引)哥(引)舍(一句)

嚩日啰(二合)摩[亢\*欠](呼郎切一句)

次当教示金刚持明成办悉地印智。颂曰。

&nbsp;&nbsp;&nbsp;&nbsp;妙月影像遍图画&nbsp;&nbsp;&nbsp;&nbsp;上踊空中随意行

&nbsp;&nbsp;&nbsp;&nbsp;观想双手持金刚&nbsp;&nbsp;&nbsp;&nbsp;金刚持明得成就

&nbsp;&nbsp;&nbsp;&nbsp;妙月影像净周遍&nbsp;&nbsp;&nbsp;&nbsp;金刚大宝如应观

&nbsp;&nbsp;&nbsp;&nbsp;随其所欲清净身&nbsp;&nbsp;&nbsp;&nbsp;于刹那中即腾踊

&nbsp;&nbsp;&nbsp;&nbsp;升于净月轮相中&nbsp;&nbsp;&nbsp;&nbsp;手持金刚妙莲华

&nbsp;&nbsp;&nbsp;&nbsp;观想金刚眼清净&nbsp;&nbsp;&nbsp;&nbsp;即得持明法成就

&nbsp;&nbsp;&nbsp;&nbsp;次于净妙月轮中&nbsp;&nbsp;&nbsp;&nbsp;羯磨金刚当观想

&nbsp;&nbsp;&nbsp;&nbsp;速持金刚妙巧业&nbsp;&nbsp;&nbsp;&nbsp;一切持明得成就

彼等心大明曰。

嚩日啰(二合)达啰(一句)

啰怛那(二合)达啰(一句)

达哩摩(二合)达啰(一句)

迦哩摩(二合)达啰(一句)

次当教示一切如来最上成办悉地印智。颂曰。

&nbsp;&nbsp;&nbsp;&nbsp;巧业金刚三摩地&nbsp;&nbsp;&nbsp;&nbsp;思惟遍满虚空界

&nbsp;&nbsp;&nbsp;&nbsp;随其所欲金刚身&nbsp;&nbsp;&nbsp;&nbsp;于刹那中即腾踊

&nbsp;&nbsp;&nbsp;&nbsp;萨埵清净三摩地&nbsp;&nbsp;&nbsp;&nbsp;观想最上亦复然

&nbsp;&nbsp;&nbsp;&nbsp;获得自在五神通&nbsp;&nbsp;&nbsp;&nbsp;速疾大智得成就

&nbsp;&nbsp;&nbsp;&nbsp;金刚萨埵众所成&nbsp;&nbsp;&nbsp;&nbsp;犹如虚空极广大

&nbsp;&nbsp;&nbsp;&nbsp;坚固随念速疾成&nbsp;&nbsp;&nbsp;&nbsp;自身即得持金刚

&nbsp;&nbsp;&nbsp;&nbsp;诸佛影像众所成&nbsp;&nbsp;&nbsp;&nbsp;离障寥廓等空界

&nbsp;&nbsp;&nbsp;&nbsp;于一切佛等持门&nbsp;&nbsp;&nbsp;&nbsp;是中证得诸佛果

彼等心大明曰。

嚩日啰(二合)嚩日啰(二合一句)

戍驮戍驮(一句)

萨埵萨埵。

没驮没驮(一句)

如是一切悉地智成办已。

复次宣说秘密总持堪忍法门。先为宣说誓心明曰。

唵(引)嚩日啰(二合)萨埵莎焬帝[寧\*也](一句)纥哩(二合)捺曳(引)三摩嚩悉体(二合引)多(二)儞哩毗(二合引)[寧*也]怛怛刹(二合)赧夜(引)夜(引)(三)[寧*也]祢没噜(二合引)夜祢摩那焬(四)

次说誓诫言。汝今不应违越于此誓心三昧。无令于汝返招殃咎。勿使此身命终之后堕大地狱。然后教示秘密印智。颂曰。

&nbsp;&nbsp;&nbsp;&nbsp;金刚遍入发生已&nbsp;&nbsp;&nbsp;&nbsp;以金刚掌微细指

&nbsp;&nbsp;&nbsp;&nbsp;一切等摄而齐拍&nbsp;&nbsp;&nbsp;&nbsp;山石尚能作敬爱

&nbsp;&nbsp;&nbsp;&nbsp;金刚遍入法相应&nbsp;&nbsp;&nbsp;&nbsp;金刚妙缚能摧坏

&nbsp;&nbsp;&nbsp;&nbsp;彼微细指和合时&nbsp;&nbsp;&nbsp;&nbsp;山石亦能遍警振

&nbsp;&nbsp;&nbsp;&nbsp;即以如前遍入法&nbsp;&nbsp;&nbsp;&nbsp;彼金刚缚悉展舒

&nbsp;&nbsp;&nbsp;&nbsp;而复诸指使遍开&nbsp;&nbsp;&nbsp;&nbsp;刹那能坏于百族

&nbsp;&nbsp;&nbsp;&nbsp;微细遍入法相应&nbsp;&nbsp;&nbsp;&nbsp;所有诸指皆等摄

&nbsp;&nbsp;&nbsp;&nbsp;以金刚缚而作解&nbsp;&nbsp;&nbsp;&nbsp;能夺一切极恶苦


复次宣说秘密成就。若男子若女人。谓应遍入于婆儗中。彼遍入已。想彼诸身普遍展舒。

彼心大明曰。

嚩日啰(二合)嚩舍(一句)

嚩日啰(二合引)吠舍(一句)

嚩日啰(二合)诃那(一句)

嚩日啰(二合)诃啰(一句)

授彼心已。然后教示本尊四种印智。复说此誓诫言。诸余未知。此一印者。汝当慎勿为其指示。何以故是彼有情。以不见大曼拏罗故。辄结是印者不得成就。彼即生疑返招殃咎。速趣命终堕于无间大地狱中。复堕恶趣。复次宣说一切如来萨埵成就大印智。是即一切如来现证菩提印。颂曰。

&nbsp;&nbsp;&nbsp;&nbsp;先从心智发生已&nbsp;&nbsp;&nbsp;&nbsp;次应观想金刚月

&nbsp;&nbsp;&nbsp;&nbsp;自身即是诸佛形&nbsp;&nbsp;&nbsp;&nbsp;复当观想金刚界

&nbsp;&nbsp;&nbsp;&nbsp;由此才获成就间&nbsp;&nbsp;&nbsp;&nbsp;即得智寿及力年

&nbsp;&nbsp;&nbsp;&nbsp;一切随意悉能行&nbsp;&nbsp;&nbsp;&nbsp;乃至佛果不难得

次说结金刚萨埵成就大印。颂曰。

&nbsp;&nbsp;&nbsp;&nbsp;以高举相戏掷杵&nbsp;&nbsp;&nbsp;&nbsp;作金刚慢自在势

&nbsp;&nbsp;&nbsp;&nbsp;安住身语心金刚&nbsp;&nbsp;&nbsp;&nbsp;金刚萨埵即已是

&nbsp;&nbsp;&nbsp;&nbsp;由此一切能遍行&nbsp;&nbsp;&nbsp;&nbsp;一切欲主获妙乐

&nbsp;&nbsp;&nbsp;&nbsp;寿力胜色及神通&nbsp;&nbsp;&nbsp;&nbsp;金刚萨埵等无异

&nbsp;&nbsp;&nbsp;&nbsp;而彼身语心金刚&nbsp;&nbsp;&nbsp;&nbsp;如其图画顺修习

&nbsp;&nbsp;&nbsp;&nbsp;具足所有标帜印&nbsp;&nbsp;&nbsp;&nbsp;即作大萨埵成就

&nbsp;&nbsp;&nbsp;&nbsp;复次宣说于诸教&nbsp;&nbsp;&nbsp;&nbsp;能成及彼所成法

&nbsp;&nbsp;&nbsp;&nbsp;诸成就者大事业&nbsp;&nbsp;&nbsp;&nbsp;今当次第而宣说

&nbsp;&nbsp;&nbsp;&nbsp;日日先当依时分&nbsp;&nbsp;&nbsp;&nbsp;如应作自加持等

&nbsp;&nbsp;&nbsp;&nbsp;诸成就法善作已&nbsp;&nbsp;&nbsp;&nbsp;然后随欲而自在

复说大印成就广大仪轨。颂曰。

&nbsp;&nbsp;&nbsp;&nbsp;金刚遍入发生已&nbsp;&nbsp;&nbsp;&nbsp;大印所作如仪轨

&nbsp;&nbsp;&nbsp;&nbsp;其印如前法所结&nbsp;&nbsp;&nbsp;&nbsp;随应观想大萨埵

&nbsp;&nbsp;&nbsp;&nbsp;彼智萨埵得见已&nbsp;&nbsp;&nbsp;&nbsp;即应观想于自身

&nbsp;&nbsp;&nbsp;&nbsp;结印钩召遍入已&nbsp;&nbsp;&nbsp;&nbsp;作敬爱已得成就

彼心大明曰。

嚩日啰(二合)萨埵恶。

此是金刚遍入心。

嚩日啰(二合)萨埵捺哩(二合)舍(一句)

此是大士随念心。

惹吽(引)鑁呼(引)

此是大萨埵钩召遍入妙缚敬爱心。复次颂曰。

&nbsp;&nbsp;&nbsp;&nbsp;此三摩邪萨怛鑁&nbsp;&nbsp;&nbsp;&nbsp;遍入于彼后月轮

&nbsp;&nbsp;&nbsp;&nbsp;观自身即萨埵故&nbsp;&nbsp;&nbsp;&nbsp;诵三摩邪萨怛鑁

&nbsp;&nbsp;&nbsp;&nbsp;由彼萨埵大印故&nbsp;&nbsp;&nbsp;&nbsp;观想己身即彼身

&nbsp;&nbsp;&nbsp;&nbsp;以金刚语妙成就&nbsp;&nbsp;&nbsp;&nbsp;即一切印皆能成

&nbsp;&nbsp;&nbsp;&nbsp;若诵惹吽鑁呼明&nbsp;&nbsp;&nbsp;&nbsp;即能遍入一切佛

&nbsp;&nbsp;&nbsp;&nbsp;起如善意妙相应&nbsp;&nbsp;&nbsp;&nbsp;即得广大胜成就

&nbsp;&nbsp;&nbsp;&nbsp;复次我说羯磨法&nbsp;&nbsp;&nbsp;&nbsp;金刚羯磨胜无上

&nbsp;&nbsp;&nbsp;&nbsp;诸佛随念妙悉地&nbsp;&nbsp;&nbsp;&nbsp;速疾得成正觉尊

&nbsp;&nbsp;&nbsp;&nbsp;萨埵金刚妙成就&nbsp;&nbsp;&nbsp;&nbsp;获得一切印主宰

&nbsp;&nbsp;&nbsp;&nbsp;大宝金刚成就故&nbsp;&nbsp;&nbsp;&nbsp;即为一切宝主宰

&nbsp;&nbsp;&nbsp;&nbsp;妙法金刚由成就&nbsp;&nbsp;&nbsp;&nbsp;即能任持诸佛法

&nbsp;&nbsp;&nbsp;&nbsp;羯磨金刚印相应&nbsp;&nbsp;&nbsp;&nbsp;能办金刚众事业

&nbsp;&nbsp;&nbsp;&nbsp;金刚萨埵法成就&nbsp;&nbsp;&nbsp;&nbsp;由结萨埵大智印

&nbsp;&nbsp;&nbsp;&nbsp;金刚钩召法相应&nbsp;&nbsp;&nbsp;&nbsp;持金刚者悉能召

&nbsp;&nbsp;&nbsp;&nbsp;金刚妙爱大印智&nbsp;&nbsp;&nbsp;&nbsp;即能善爱一切佛

&nbsp;&nbsp;&nbsp;&nbsp;金刚善哉法相应&nbsp;&nbsp;&nbsp;&nbsp;即得诸佛皆欢喜

&nbsp;&nbsp;&nbsp;&nbsp;金刚宝印如仪轨&nbsp;&nbsp;&nbsp;&nbsp;即得诸佛授灌顶

&nbsp;&nbsp;&nbsp;&nbsp;金刚妙光法相应&nbsp;&nbsp;&nbsp;&nbsp;金刚光明悉获得

&nbsp;&nbsp;&nbsp;&nbsp;持习金刚幢相应&nbsp;&nbsp;&nbsp;&nbsp;即得一切愿圆满

&nbsp;&nbsp;&nbsp;&nbsp;金刚大笑法相应&nbsp;&nbsp;&nbsp;&nbsp;得与诸佛同喜笑

&nbsp;&nbsp;&nbsp;&nbsp;金刚妙法理相应&nbsp;&nbsp;&nbsp;&nbsp;即能任持金刚法

&nbsp;&nbsp;&nbsp;&nbsp;由金刚利法相应&nbsp;&nbsp;&nbsp;&nbsp;即得诸佛胜妙慧

&nbsp;&nbsp;&nbsp;&nbsp;持习金刚轮因故&nbsp;&nbsp;&nbsp;&nbsp;即能转彼大法轮

&nbsp;&nbsp;&nbsp;&nbsp;金刚妙语若相应&nbsp;&nbsp;&nbsp;&nbsp;即得诸佛语成就

&nbsp;&nbsp;&nbsp;&nbsp;金刚胜业成就故&nbsp;&nbsp;&nbsp;&nbsp;速得金刚胜事业

&nbsp;&nbsp;&nbsp;&nbsp;金刚甲胄若被身&nbsp;&nbsp;&nbsp;&nbsp;得金刚身妙坚固

&nbsp;&nbsp;&nbsp;&nbsp;金刚药叉由成就&nbsp;&nbsp;&nbsp;&nbsp;金刚药叉等无异

&nbsp;&nbsp;&nbsp;&nbsp;以金刚拳妙缚成&nbsp;&nbsp;&nbsp;&nbsp;得一切印皆成就

&nbsp;&nbsp;&nbsp;&nbsp;金刚嬉戏成就故&nbsp;&nbsp;&nbsp;&nbsp;即得金刚妙乐事

&nbsp;&nbsp;&nbsp;&nbsp;金刚宝鬘法相应&nbsp;&nbsp;&nbsp;&nbsp;得一切佛施灌顶

&nbsp;&nbsp;&nbsp;&nbsp;金刚妙歌相应故&nbsp;&nbsp;&nbsp;&nbsp;即得金刚妙歌咏

&nbsp;&nbsp;&nbsp;&nbsp;金刚旋舞法相应&nbsp;&nbsp;&nbsp;&nbsp;普能供养一切佛

&nbsp;&nbsp;&nbsp;&nbsp;金刚烧香法相应&nbsp;&nbsp;&nbsp;&nbsp;普施世间大适悦

&nbsp;&nbsp;&nbsp;&nbsp;金刚妙华法相应&nbsp;&nbsp;&nbsp;&nbsp;能作世间敬爱事

&nbsp;&nbsp;&nbsp;&nbsp;金刚灯明大印契&nbsp;&nbsp;&nbsp;&nbsp;以供养故得净眼

&nbsp;&nbsp;&nbsp;&nbsp;金刚涂香妙相应&nbsp;&nbsp;&nbsp;&nbsp;能除一切诸苦恼

&nbsp;&nbsp;&nbsp;&nbsp;金刚钩召法相应&nbsp;&nbsp;&nbsp;&nbsp;能作钩召诸胜业

&nbsp;&nbsp;&nbsp;&nbsp;以金刚索相应故&nbsp;&nbsp;&nbsp;&nbsp;普令一切遍引入

&nbsp;&nbsp;&nbsp;&nbsp;金刚锁法相应故&nbsp;&nbsp;&nbsp;&nbsp;即能堪任一切缚

&nbsp;&nbsp;&nbsp;&nbsp;由金刚铃遍警觉&nbsp;&nbsp;&nbsp;&nbsp;一切遍入令欢喜