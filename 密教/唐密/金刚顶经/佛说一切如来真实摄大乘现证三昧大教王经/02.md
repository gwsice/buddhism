## 佛说一切如来真实摄大乘现证三昧大教王经卷第二

### 金刚界大曼拏罗广大仪轨分第一之二

尔时世尊。复入摩啰大菩萨三昧。出生萨埵加持金刚三摩地。此名一切如来随爱乐三昧。即一切如来心。从自心出说是大明曰。

嚩日啰(二合)啰(引)誐(一句)

才出一切如来心时。即彼如是具德持金刚者。成一切如来华器仗。为出现已。即入世尊大毗卢遮那如来心。合为一体。从是出现大金刚箭相。住佛掌中。然后从彼金刚箭相中。出一切世界极微尘量等如来像。作一切如来随爱乐事。等以一切佛神通游戏。于一切世界广施作已。彼摩啰性。于金刚萨埵三摩地。妙坚牢故合为一体。出生摩啰大菩萨身。住世尊大毗卢遮那如来心。说此颂曰。

&nbsp;&nbsp;&nbsp;&nbsp;大哉我本自性净&nbsp;&nbsp;&nbsp;&nbsp;一切随染自然生

&nbsp;&nbsp;&nbsp;&nbsp;由本清净离诸染&nbsp;&nbsp;&nbsp;&nbsp;是故以染而调伏


是时摩啰大菩萨身。从世尊心下。于一切如来左月轮中。如理而住复请教示。

尔时世尊。即入一切如来随爱乐金刚三摩地。以一切如来摧伏金刚三昧。于普尽无余诸有情界。悉使爱乐。皆令获得适悦快乐。乃至得一切如来摩啰事业最上悉地殊胜之果。即以金刚箭。授与摩啰大菩萨双手掌中。时诸如来。即为立名号金刚弓。以金刚弓灌顶法而为灌顶。

尔时金刚弓菩萨摩诃萨。以彼金刚箭。向一切如来作摩啰事。说此颂曰。

&nbsp;&nbsp;&nbsp;&nbsp;此是一切大觉尊&nbsp;&nbsp;&nbsp;&nbsp;染智清净无瑕秽

&nbsp;&nbsp;&nbsp;&nbsp;以彼染法害清净&nbsp;&nbsp;&nbsp;&nbsp;是故常施诸安乐


尔时世尊。复入欢喜王大菩萨三昧。出生萨埵加持金刚三摩地。此名一切如来极喜三昧。即一切如来心。从自心出说是大明曰。

嚩日啰(二合)娑(引)度(一句)

才出一切如来心时。即彼如是具德持金刚者。成金刚善哉相。即入世尊大毗卢遮那如来心。合为一体。从是出现金刚喜像。住佛掌中。然后从彼金刚喜像中。出一切世界极微尘量等如来像。广作一切善哉等事。以一切如来神通游戏。于一切世界广施作已。彼极喜王性。于金刚萨埵三摩地。妙坚牢故合为一体。出生极喜王大菩萨身。住世尊大毗卢遮那如来心。说此颂曰。

&nbsp;&nbsp;&nbsp;&nbsp;大哉我此大善哉&nbsp;&nbsp;&nbsp;&nbsp;是即一切诸胜智

&nbsp;&nbsp;&nbsp;&nbsp;若有能断分别者&nbsp;&nbsp;&nbsp;&nbsp;能生究竟大欢喜


是时极喜王大菩萨身。从世尊心下。于一切如来后月轮中。如理而住复请教示。

尔时世尊。即入一切如来等喜金刚三摩地。以一切如来无上极喜智三昧。于普尽无余诸有情界。等作一切利益欢喜。普令获得适悦快乐。乃至得一切如来无上喜味胜悉地果。即以金刚喜像。授与极喜王大菩萨双手掌中。时诸如来。即为立名号金刚喜。以金刚喜灌顶法而为灌顶。

尔时金刚喜菩萨摩诃萨。即以所授金刚喜像。向一切如来。作金刚善哉欢喜之相。说此颂曰。

&nbsp;&nbsp;&nbsp;&nbsp;此是一切大觉尊&nbsp;&nbsp;&nbsp;&nbsp;能转一切善哉相

&nbsp;&nbsp;&nbsp;&nbsp;善作一切喜金刚&nbsp;&nbsp;&nbsp;&nbsp;金刚妙喜令增长


此是大菩提心。一切如来钩召三昧。一切如来随染智大欢喜。一切如来大三昧大士。

尔时世尊。复入虚空藏大菩萨三昧。出生宝加持金刚三摩地。此名一切如来灌顶三昧。即一切如来心。从自心出说是大明曰。

嚩日啰(二合)啰怛那(二合一句)

才出一切如来心时。以一切虚空平等性。智善通达故。金刚萨埵三摩地妙坚牢故。合为一体。即彼如是具德持金刚者。成一切光明为出现已。是彼光明周遍照耀一切世界。成一切虚空界。

尔时一切如来。所加持一切虚空界。混入世尊大毗卢遮那如来心。妙遍修故。从金刚萨埵三摩地胎藏所成一切虚空界中。出现大金刚宝像等。一切世界周遍为量。住佛掌中。然后从彼金刚宝像中。出一切世界极微尘量等如来像。作一切如来灌顶。等以一切如来神通游戏。于一切世界广施作已。彼一切虚空界性出生。于金刚萨埵三摩地。妙坚牢故合为一体。出生虚空藏大菩萨身。住世尊大毗卢遮那如来心。说此颂曰。

&nbsp;&nbsp;&nbsp;&nbsp;大哉我此妙灌顶&nbsp;&nbsp;&nbsp;&nbsp;金刚大宝胜无上

&nbsp;&nbsp;&nbsp;&nbsp;由彼诸佛无所著&nbsp;&nbsp;&nbsp;&nbsp;是故名为三界主


是时虚空藏大菩萨身。从世尊心下。于一切如来前月轮中。如理而住复请教示。

尔时世尊。即入一切如来大摩尼宝金刚三摩地。以一切如来圆满意乐三昧。于普尽无余诸有情界。悉令获得一切义利。及得一切适悦快乐。乃至得一切如来成就胜义。最上悉地。即以金刚摩尼宝及金刚宝轮金刚宝牙灌顶。授与虚空藏大菩萨双手掌中。时诸如来。即为立名号金刚藏。以金刚藏灌顶法而为灌顶。

尔时金刚藏大菩萨。以彼金刚摩尼宝。安自灌顶处说此颂曰。

&nbsp;&nbsp;&nbsp;&nbsp;此是一切大觉尊&nbsp;&nbsp;&nbsp;&nbsp;灌顶一切有情界

&nbsp;&nbsp;&nbsp;&nbsp;今得授于我掌中&nbsp;&nbsp;&nbsp;&nbsp;此即宝中安宝相


尔时世尊复入大威光大菩萨三昧。出生宝加持金刚三摩地。此名一切如来光明三昧。即一切如来心。从自心出说是大明曰。

嚩日啰(二合)帝(引)惹(一句)

才出一切如来心时。即彼如是具德持金刚者。成众多日轮。为出现已。即入世尊大毗卢遮那如来心。合为一体。从是出现金刚日轮之相。住佛掌中。然后从彼金刚日轮相中。出一切世界极微尘量等如来像。放一切如来大光明。等以一切如来神通游戏。于一切世界广施作已。彼大妙光性。于金刚萨埵三摩地。妙坚牢故合为一体。出生大威光大菩萨身。住世尊大毗卢遮那如来心。说此颂曰。

&nbsp;&nbsp;&nbsp;&nbsp;大哉无喻大妙光&nbsp;&nbsp;&nbsp;&nbsp;遍照一切有情界

&nbsp;&nbsp;&nbsp;&nbsp;救世一切大觉尊&nbsp;&nbsp;&nbsp;&nbsp;能净一切清净者


是时无垢大威光大菩萨身。从世尊心下。于一切如来右月轮中。如理而住复请教示。

尔时世尊。即入一切如来大光明轮加持金刚三摩地。以一切如来光明三昧。令普尽无余诸有情界。悉获无喻光明照触。及得一切适悦快乐。乃至得一切如来自心光明最上悉地。即以金刚日相。授与大威光大菩萨双手掌中。时诸如来。即为立名号金刚光。以金刚光灌顶法而为灌顶。

尔时金刚光菩萨摩诃萨。即以所授金刚日相。普遍照耀一切如来。说此颂曰。

&nbsp;&nbsp;&nbsp;&nbsp;此是一切大觉尊&nbsp;&nbsp;&nbsp;&nbsp;能破一切无智闇

&nbsp;&nbsp;&nbsp;&nbsp;于微尘数日光中&nbsp;&nbsp;&nbsp;&nbsp;此日光明胜增上


尔时世尊复入宝幢大菩萨三昧。出生宝加持金刚三摩地。此名一切如来圆满意愿三昧。即一切如来心。从自心出说是大明曰。

嚩日啰(二合)计(引)睹(一句)

才出一切如来心时。即彼如是具德持金刚者。成彼种种巧妙色相庄严幢幡为出现已。即入世尊大毗卢遮那如来心。合为一体从是出现金刚幢相。住佛掌中。然后从彼金刚幢相中。出一切世界极微尘量等如来像。建立一切如来妙宝幢。等以一切佛神通游戏。于一切世界广施作已。彼大宝幢性。于金刚萨埵三摩地。妙坚牢故合为一体。出生宝幢大菩萨身。住世尊大毗卢遮那如来心。说此颂曰。

&nbsp;&nbsp;&nbsp;&nbsp;大哉无等妙宝幢&nbsp;&nbsp;&nbsp;&nbsp;我作一切义成就

&nbsp;&nbsp;&nbsp;&nbsp;若欲诸愿圆满者&nbsp;&nbsp;&nbsp;&nbsp;令彼一切事圆满


是时宝幢大菩萨身。从世尊心下。于一切如来左月轮中。如理而住复请教示。

尔时世尊。即入一切如来建立加持金刚三摩地。以一切如来如意王大摩尼幢建立三昧。于普尽无余诸有情界。悉令圆满一切意愿。获得一切适悦快乐。乃至得一切如来广大义利最上悉地之果。即以金刚幢。授与宝幢大菩萨双手掌中。时诸如来。即为立名号金刚喜。以金刚喜灌顶法而为灌顶。

尔时金刚喜菩萨摩诃萨。以彼金刚幢。安立一切如来施波罗蜜多。说此颂曰。

&nbsp;&nbsp;&nbsp;&nbsp;此是一切大觉尊&nbsp;&nbsp;&nbsp;&nbsp;能满一切诸意愿

&nbsp;&nbsp;&nbsp;&nbsp;此名如意大宝幢&nbsp;&nbsp;&nbsp;&nbsp;布施波罗蜜多法


尔时世尊复入常欢喜根大菩萨三昧。出生宝加持金刚三摩地。此名一切如来欢喜三昧。即一切如来心。从自心出。说是大明曰。

嚩日啰(二合)贺(引)娑(一句)

才出一切如来心时。即彼如是具德持金刚者。成一切如来大笑相。为出现已。即入世尊大毗卢遮那如来心。合为一体。从是出现金刚笑像。住佛掌中。然后从彼金刚笑像中。出一切世界极微尘量等如来像。作一切如来希有事。等以一切如来神通游戏。于一切世界广施作已。彼欢喜性。于金刚萨埵三摩地。妙坚牢故合为一体。出生常欢喜根大菩萨身。住世尊大毗卢遮那如来心。说此颂曰。

&nbsp;&nbsp;&nbsp;&nbsp;大哉我此大喜笑&nbsp;&nbsp;&nbsp;&nbsp;一切最上大希有

&nbsp;&nbsp;&nbsp;&nbsp;安立诸佛众利益&nbsp;&nbsp;&nbsp;&nbsp;是故常住妙等引


是时常欢喜根大菩萨身。从世尊心下。于一切如来后月轮中。如理而住。复请教示。

尔时世尊。即入一切如来希有加持金刚三摩地。以一切如来希有出生三昧。于普尽无余诸有情界。悉令圆满无上诸根。获得一切适悦快乐。乃至得一切如来诸根清净智神通果等。即以金刚笑相。授与常欢喜根大菩萨双手掌中。时诸如来。即为立名号金刚喜。以金刚喜灌顶法而为灌顶。

尔时金刚喜菩萨摩诃萨。以彼金刚笑相。于一切如来作大欢喜。说此颂曰。

&nbsp;&nbsp;&nbsp;&nbsp;此是一切大觉尊&nbsp;&nbsp;&nbsp;&nbsp;希有示现所出生

&nbsp;&nbsp;&nbsp;&nbsp;此大欢喜智善作&nbsp;&nbsp;&nbsp;&nbsp;而彼他师不能知


此是大灌顶寻光轮。大利有情金刚大笑。一切如来灌顶大士。

尔时世尊复入观自在大菩萨三昧。出生法加持金刚三摩地。此名一切如来大法三昧。即一切如来心。从自心出说是大明曰。

嚩日啰(二合)达哩摩(二合一句)

才出一切如来心时。即彼如是具德持金刚者。以自性清净法平等智善通达故。于金刚萨埵三摩地中。成正法光明。为出现已。是光遍照一切世界。混然成一净妙法界。而彼普尽广大法界。乃入世尊大毗卢遮那如来心。合为一体。周遍一切虚空界量。从是出现大金刚莲华相。住佛掌中。然后从彼金刚莲华相中。出一切世界极微尘量等如来像。施作一切如来三摩地智神境通。等以一切佛神通游戏。于一切世界广施作已。彼观自在性。于金刚萨埵三摩地。妙坚牢故合为一体。出生观自在大菩萨身。住世尊大毗卢遮那如来心。说此颂曰。

&nbsp;&nbsp;&nbsp;&nbsp;大哉我此第一义&nbsp;&nbsp;&nbsp;&nbsp;本来清净自然生

&nbsp;&nbsp;&nbsp;&nbsp;所有诸法如筏喻&nbsp;&nbsp;&nbsp;&nbsp;是故清净而可得


是时观自在大菩萨身。从世尊心下。于一切如来前月轮中。如理而住。复请教示。

尔时世尊。即入一切如来三摩地智金刚三摩地。以一切如来清净三昧。令普尽无余诸有情界。自他清净成诸利益。及得一切适悦快乐。乃至得一切如来法智神通果等。则以金刚莲华及正法转轮一切如来法身灌顶。授与观自在菩萨摩诃萨双手掌中。时诸如来。即为立名号金刚眼。以金刚眼灌顶法而为灌顶。

尔时金刚眼菩萨摩诃萨。以彼金刚莲华妙开敷故。即贪清净。以自性无染善观察故。乃遍观察说此颂曰。

&nbsp;&nbsp;&nbsp;&nbsp;此是一切大觉尊&nbsp;&nbsp;&nbsp;&nbsp;觉悟贪染真实性

&nbsp;&nbsp;&nbsp;&nbsp;今得授于我掌中&nbsp;&nbsp;&nbsp;&nbsp;是即法中安于法