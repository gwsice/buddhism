## 密宗道次第广论卷十二

### 自入坛受灌顶次令弟子入坛次第品第八

卯二　灌顶仪轨

辰一　自入坛请悉地缔语加持

巳一　入坛灌顶请其听许

如〈鬘论〉云：「入曼陀罗室时，诸弟子诵：「嗡波罗毗夏，薄伽梵摩诃苏喀，末卡苏让，萨[口*缚]悉地苏喀，波罗当跋惹摩苏喀，邬达摩悉地，[口*(灾-火+夕)]吽[稯-禾+口]贺，波罗悉地娑。」发生欢喜。以曼陀罗自在(主尊)之身，入坛右绕，住于西门等处，诵：「嗡班佐伽札耶三昧耶波罗北夏耶吽开东门等。」如此论说弟子入内诵上真言发生欢喜，以主尊慢重行开门。〈律生〉疏中亦如是说。

此处说弟子入曼陀罗室右绕开门，似未中理。传谓无畏师造〈胜乐灌顶品〉说：「入曼陀罗室时，师应先于弟子入故。」然胜贤说：「主尊阿阇黎，作勇自身，次于入坛时，弟子如是说。」于阿阇黎入坛时，说先诵波罗毗夏真言入内，绕三匝后请降智尊，其后以跋惹摩苏喀真言投花，次取系自头上。〈鬘论〉之文与彼相同。彼想自师长为主尊，是自入坛之义。故言阿阇黎者，是指作法者之师长弟子。如是说之弟子，是作法者自己，非自己之弟子。〈鬘论〉诸译稍未逮也。其《灌顶品》是熟悉〈鬘论〉之印师所造，非是无畏自造。理如下说。造彼品者，虽系观察〈鬘论〉方作是说，然〈鬘论〉义多随胜贤论师，故此亦应顺彼而说。故阿阇黎自入曼陀罗时，口诵波罗毗夏真言欢喜而入，由门入内先须开门，故此说开门是以主尊慢而开，不同前说住于吽迦罗慢而开。前说以金刚势入曼陀罗，乃至自取花鬘系于头上，其后必复闭门。彼若未闭不须复开门故，弟子入内自门入故。

生欢喜之真言，〈胜吉祥经〉译成藏语：「大乐世尊入微妙，诸成就乐解脱城，以胜安乐妙悉地，[口*(灾-火+夕)]吽[稯-禾+口]贺善成就。」由见入宫殿之胜利，欢喜入内。龙智于缚眼带时亦说此真言。次〈鬘论〉云：「诵：嗡跋惹摩苏喀，夏耶苏拉利达，毗拉萨那弥达那弥得，那摩弥薄伽梵当，[口*(灾-火+夕)]吽[稯-禾+口]货，黑黑黑黑黑，波罗底剎姑苏曼[口*(灾-火+夕)]黎，那塔贺，于曼陀罗投掷花鬘。次自拾起以得花鬘灌顶，意乐自系头上。胜解于曼陀罗自在师长现前，受彼所授之花松灌顶等。下说一切灌顶，皆如仪轨得阿阇黎随许。」〈律生释〉中亦如是说。投花真言，〈胜吉祥经〉译为「具胜安乐游戏心，以喜爱手礼世尊，[口*(灾-火+夕)]吽[稯-禾+口]贺黑黑黑黑黑，依怙愿受手中花。」

若依彼文，以阿阇黎自入坛时，不须投花以前入坛法类。然如胜贤论师于余入坛法类随宜略说，说是略摄智者仪轨。是故此中入坛法类应与弟子入坛无别。然灯贤与毳衣大师、萨惹哈等，多如弟子入坛说阿阇黎入法。〈鬘论〉亦云此是阿阇黎入坛仪轨故。

如是若修自前不异，则须自从主尊分出，想师长与主尊无异，作一切师长事，师所作事实由自作。若修自前异者，则不须也。圆满入坛受灌顶后，然灯贤与毳衣大师等说亦当受阿阇黎随许诸事。受法，如[口*(灾-火+夕)]耶茜那云：「次为弟子入，智者如是白，我某阿阇黎，吉祥黑茹迦，诸佛菩萨，所说诸仪轨，以圆满仪轨，我作利生事，于此愿听许，诸佛诸菩萨，维愿爱念我。次应自思惟，得彼等随许。」如是白已，想听许云可如是行。

巳二　请求悉地谛语加持

<a name="ci-wei-ling-di-zi-ru"></a>次为令弟子入，故以大乐体性方便智慧真实性赞为先，求曼陀罗悉地，缔语加持，即是虚空生等九颂。前五颂是三昧耶之三供养歌，次一颂是宣真实义，后三颂是宣谛实义。三歌，谓真实义歌、法性歌、印歌。初中有三，一自性真实歌：「虚空生相故，无始终最胜，萨埵金刚性，修不修动金刚。」其萨埵者，真如一味无戏论，无分别智菩提心，即是金刚萨自性。彼由分别所不能坏，故是金刚。何为此中菩提心耶？谓诸菩萨无始相续心性本净，于诸地中，渐除诸垢究竟净之法身，彼即胜义菩提心故，无始无终最为第一。如除墙壁等障假名出生虚空。彼虚空相，谓能表之譬喻，于此中有名具彼相。真如性亦尔，由离障明显，假立生名。故无始终生灭。〈胜吉祥〉之「金刚萨埵」。诸曼陀罗仪轨，可改诵为「不动」、「曼殊金刚」及「胜乐」等。此等是以歌赞，供养曼陀罗内诸尊，故不动金刚等可作二释，谓呼赞之境及赐我彼位。以下诸赞亦同。

二圆满真实歌：「最胜大悉地，大自在上天，持金刚中王，我修胜不坏。」诸悉地中最胜之大悉地，谓即正等菩提。于十力等皆得自在名大自在，故能超上诸世间天。由得一切身语意金刚故，名为一切持金刚者，诸佛菩萨一切圆满皆依此故，亦名为王。彼之圆满，即是常恒不变之胜德也。

三清净真实歌：「尊无过常住，一切贪中爱，世尊大贪喜，我修真实性。」言无过者，谓断一切障及习气。<a name="jin-xu-kong-ji-san-shen-chang-zhu"></a>常住义，谓尽虚空际三身常住。得悉地之一切贪欲，能作贪着一切有情事业，故是具有无缘大悲之大贪者。以无相法而生欢喜故名大喜。有作「以真实」者，义指前三颂所说。此是寂静论师所解，故以有具声者为善(具声，即第三啭声)。

二性法歌：「最清净胜法，本解脱如来，普贤一切性，修菩提萨埵。」由具不退转之清净，名最清净。般涅縏为一切法中之胜，胜中最胜谓佛涅縏，是彼自性故名胜法。自由性净，故名本来解脱。如实了知觰法法性，故名如来。贤者谓善，普谓无余，由此能生彼也，法界是一切法相或自性，故名一切性。有菩提体性之心者，名菩提萨埵。

三印歌：「大悉地最胜，大自在胜印，由抛大金刚，我修金刚慢。」初句及大自在，如前已说印，谓金刚萨埵身语意金刚自性身。由此印是佛母金刚慢印之王，愿我成就。此说以右手抛掷金刚者，唯是譬喻。

此诸三眛耶，皆说金刚之真实，由曼陀罗诸尊皆是金刚持之自性，故亦即是彼等真实。次宣真实义者：「?诸有情意，住诸有情心，是诸有情父，三昧耶胜欲。」离障清净真如为主之智，是所希欲，故名为欲。是具最胜正智三昧耶者之最胜法，得胜法名。所希欲之真如，遍于佛及异生心意，此复在佛地时，以究竟净?于佛心，于诸菩萨由断自地执障清净而遍。由缘真如修无分别，能与安乐故说如父。有论作「住于心」，谓由与安乐故，令心欢喜，名住于心。此所欲是一切有情之父，诸佛菩萨净智从此生。彼二亦是异生之父，以彼等身心之安乐，皆祎清净真如而安立故。?于异生之理，从未说者，准此应知。次宣谛实义者：「胜智慧方便，曼陀罗谛实，由彼令依怙，圆满我所欲。诸法如影像，明净无穗浊，无取亦无说，正从因业生。由实性真如，出离谛实义，坛影像明显，弟子见无障。」胜智谓无二智，即是方便智慧无二体性之曼陀罗。诸曼陀罗仪轨，多作「慧方便坛」。谛实者，谓由彼无颠倒故，满足意中所思欲乐。诸法，谓曼陀罗诸尊。如影像者，谓是唯心所现。由离烦恼所知等至三障，故名清净光明无浊。由无自性唯可自证，非余识所能了故名无取。亦非名言分别之境，故曰无说。此等之因，谓即法界。业即闻思修三慧等。真如实性即正智金刚持，一切曼陀罗尊者皆从彼生。影像即所绘曼陀罗。明显谓绘何尊形像，即见彼尊之身。无障或无垢者，谓由谛实，世尊加持，能灭诸罪见曼陀罗。余论作「诸弟子」。无量曼陀罗仪轨中多说此等，善解此义最为切要。故依寂静、无畏论师所说而释。〈胜吉祥经〉无后五颂，第一颂首谓「嗡虚空」。彼疏所解亦多同前；后四颂于〈四百五十颂〉及毳衣大师等曼陀罗仪轨多有宣说。日迦跋说诵三遍。

辰二　为他灌顶仪轨

巳一　为弟子灌顶成法器仪轨

午一　灌顶仪轨

未一　依彩绘曼陀罗灌顶仪轨

申一　入曼陀罗

酉一　遮面入坛

戊一　入幔帐外

次着装入坛者，若诸门阿阇黎不欲入坛，令余人入。若欲入者，即令彼等与前预备具二种律仪之弟子，沐浴清净涂妙香等，安置帐外，生为毗卢佛或主尊，红色等衣诵甘露瓶而为加持。下衣则诵：「嗡萨[口*缚]达塔伽达，阿奴达惹，薄底阿朗迦惹[口*缚]萨多罗，补[口*(灾-火+夕)]美伽，萨穆多罗，萨帕惹拏，三昧耶吽」上衣则诵：「嗡班[口*(灾-火+夕)]惹卡杭」，顶髻则诵：「嗡班[口*(灾-火+夕)]邬尼沙吽泮」此是加特彼着共同真言。次缚眼带，或红或黄。毳衣大师亦如是说〈摄真实〉说各品色别，故非定红。加持眼带之咒，谓甘露瓶。系缚咒谓：「嗡[口*(灾-火+夕)]曲奔当跋惹末那耶吽。」然亦非定此咒。系缚之法，毳衣大师说中下根弟子全不令见，上根可以略见。用布缚者，以乃至未投花阿阇黎为除眼布时，不得全观曼陀罗故。除后教云金刚应视，始令视故。

次仅说诵：「阿康毗惹吽」供养花鬘，未说请白，意谓前之请白即是入坛之请白也。寂静及跋[口*缚]跋陀罗，着衣入坛未说下衣。余师多唯说执花鬘及缚眼布。

次加持者，先用一切业水洒净，想于心喉顶处金刚莲华，轮中有日月轮，上有黑色吽字，红色阿字，白色嗡字。诸字放光照彻全身，口诵吽字令安立于曼陀罗之东门。寂静论师、日生亦说加持眼等，仅广略异。次问种性以及胜解，由业金刚导诸弟子，为入曼陀罗故，阿阇黎当问：「喜所喜者，汝是谁？」彼答云：「我大乐善根。」此问答以答日迦跋之〈曼陀罗仪轨〉译文为善。「儿是谁何喜？善根住大乐，应如是问答。」此是问种性与胜解。言善根者，如萨惹哈说为胜子。由表胜解大乐，知其堪能入曼陀罗。〈等行经〉中问何所喜？答喜善根，此义如上说。〈律生经〉云：「应问汝是谁？答云我善根。」余堪为量者，亦多作是说。故知善根是能喜者，非所喜境。毳衣大师如上问后，复问：儿欲何为？彼答云：「欲行佛胜三昧耶。」义谓汝善根胜解大乐欲何作为？答云：为修诸佛胜三昧耶。〈等行〉二部曼陀罗仪轨俱有此问答。

次令发一切瑜伽心，令诵：「嗡萨[口*缚]瑜伽即当邬跋达耶弥」发菩提心。〈鬘论〉及随行者(二随行者谓宝铠与毗布底)皆说令弟子诵此咒发心，极为善哉。〈胜吉祥经〉于说此咒之前有云：「最初令诵一切如来最胜秘密真言一遍而发。」与此咒义「应当发一初瑜伽心」极相随顺。然灯贤、毳衣师、答日迦跋师等皆说以此真言发心。龙智及跋[口*缚]、跋陀罗、黑行师等，亦多有未说者。发心之理，如〈胜吉祥经〉说：「发愿心后，更发通达诸佛本体菩提自性之心。」于心间月轮上，修金刚而发者，两部经疏皆未见说。庆喜藏诸余曼陀罗仪轨及无上部曼陀罗仪轨，亦多未宣说。藏中诸师有于心间唯修白色五股杵者，有俱修月轮与杵者。又〈胜吉祥经〉云：「由略发此心，成佛定无疑，勿舍菩提心，谓是金刚印。」〈大疏〉释彼义云：「空性金刚，谓于月上修五股金刚印，诵云底叉。略发此心，即生不退熏习等，同一切如来，故当了知即现在佛。」经说以底叉咒而发，此中未说彼咒。彼论师意谓当〈上疏〉所说四礼第一礼时，金刚萨埵入内，于心间月轮上观为五股金刚杵形，此意即发方便智慧之心。〈四百五十颂〉与寂静论师、〈释论〉未说四礼。然释：「由略发此心」等颂时，〈释论〉则云：「言略发者，谓从愿菩提或行菩提心，于心月上想金刚相。」此文若不作发一切瑜伽心解，更无余处可解，故知是此发心之证。〈四百五十颂〉亦略说：「正发瑜伽心，想心间金刚。」又〈胜吉祥经〉云：「由略诵此故，不离一切如来永不退转，映覆诸魔，当知此大菩萨即是如来。」此说发彼心之胜利。彼〈疏〉亦云：「以由略发此心之力不退转故，由决定得无上菩提等同诸如来故，当知即是如来。」此与「由略发此心」等义同，故亦可作发彼心解。

庆喜藏与寂静论师于此发心，俱说通发愿心与了达菩提自性之行心，故诸先觉皆说通发世俗胜义二菩提心。庆喜藏说月上金刚是空性体，故金刚配胜义发心，以月轮配世俗发心，亦极善哉。若解此义，则以密咒方便善巧，令于大乘种性决定，最为殊胜。应善分别，于正见上发胜义心，及为利益一切有情发求成佛之愿，现为月轮金刚行相。由于此文及此类文能尽了解，则成众多殊胜因缘，故于灌顶备极赞扬。

次于心间执杵及花，诵云：「嗡苏惹得，三昧耶当贺，悉得斑[口*(灾-火+夕)]耶答苏康，今一切如来皆加持汝，于诸未入曼陀罗者，汝不应说此一切如来最胜秘密曼陀罗，亦不应为不信者说。」贺字以上〈胜吉祥经〉中有。以下之咒，然灯贤等多有宣说。如此处于心间执杵，〈胜吉祥经〉亦说。答日迦跋等亦多说于发心前执杵。言「今」等文，此论与然灯贤、毳衣大师等所宣说，余多未说。末句有译「亦非对诸不信者」极善，义谓虽已入坛，若于咒怀不信，亦不应为彼说。此是初番安立三昧耶之所无者。

戌二　入幔帐内

亥一　入坛绕礼

次诵：「嗡阎曼达枳吽」手牵弟子。又诵：「阿康毗惹吽」令入幔内。次诵：「摩诃惹达苏枳札、苏朵稞、苏苏稞、斑[口*(灾-火+夕)]萨埵阿得悉得芒」令其旋绕。此二咒由阿阇黎诵。

寂静论师说以前咒钩召弟子。毳衣大师亦说以守东门母咒钩召弟子。故应想以彼咒召于东门。毳衣大师亦说次以五字令入幔内。〈集密〉十六品云：「应告彼言，此是入大曼陀罗金刚三昧耶，阿康毗惹吽。」说以此咒入曼陀罗，故事实上虽入幔内，所修则须令入曼陀罗内。凡欲灌顶，先须入曼陀罗内者，义谓是说诸尊殊胜密语之器，须入诸尊之内。此是最初入曼陀罗，故须善为晓示。如毗布底、〈曼陀罗仪轨〉云：「我引儿趣入，最胜安乐宫。」黑行与萨惹哈亦云：「一切如来处，黑茹迦妙城，心藏曼陀罗，我使弟子入。」故是由阿阇黎引导。亦应开示弟子观想。跋[口*缚]跋陀罗说诵此「阿康毗若吽」时，意想与曼陀罗诸天无二，令入曼陀罗之近分。答日迦跋亦说应与诸天无异。义谓令入曼陀罗中，想与诸尊无内外别，与诸天成同分，即是入内之义。旋绕真言，是〈胜吉祥经〉说彼〈大疏〉云：「于东门等，诵一一守门之心咒，想诸守门钩自入彼彼门。后入东门诵此真言。」故是先入东门，退出旋绕，余门亦准此理应知。

次于曼陀罗之东门，合掌诵云：「嗡萨[口*缚]达塔伽达，补佐跋窣塔那耶，阿达摩南，尼耶达耶弥，萨[口*缚]达塔伽达斑[口*(灾-火+夕)]萨埵，阿底底叉芒，嗡萨[口*缚]布答，布佐跋窣塔那耶，阿达摩南尼耶达耶弥，萨[口*缚]达塔伽达斑味北热味那，阿底底叉芒。」南门诵云：「嗡萨[口*缚]达塔迦达布[口*(灾-火+夕)]阿毗克迦耶，阿达摩南尼耶达耶弥，萨[口*缚]达塔伽达斑[口*(灾-火+夕)]惹那阿毗克[口*(灾-火+夕)]芒。」西门诵云：「嗡萨[口*缚]达塔伽达，布[口*(灾-火+夕)]波罗跋惹达那耶，阿达摩南尼耶达耶弥，萨[口*缚]达塔伽达斑[口*(灾-火+夕)]达摩波罗跋惹达耶弥。」北门诵令：「嗡萨[口*缚]达塔迦达布[口*(灾-火+夕)]迦摩内，阿达摩南尼耶达耶弥，萨[口*缚]达塔伽达斑[口*(灾-火+夕)]迦摩姑如芒。」以此五咒如其次第，令礼曼陀罗中不动等诸如来。又于东门解义为先，教令诵云：「嗡姑如[口*(灾-火+夕)]惹娜，跋萨塔那耶，阿达摩南尼耶达耶弥，嗡萨[口*缚]萨埵跋日达罗那堂，阿达摩南尼耶达耶弥」除第二第五咒，余是〈摄真实经〉初品所说。此论师说第一为主尊，第二为毗卢，依中央为不动种性而说。龙智于不动佛说前二真言等仅作四礼，然于此宗许中央有不动佛者，四方之礼应同〈鬘论〉。毳衣大师与黑行师、萨惹哈等，先以「那摩得」等，礼身语意三业，次礼四方，则初是礼主尊。彼改诵空行母等各方诸尊之名号而礼。胜贤亦说金刚萨埵等四，以改不动等四而为四礼，以主尊为彼四自性，说空行等四尊加持。

礼时须先解彼咒义，「阿达摩南尼耶达耶弥」等四句义，谓将自供养。为何供养？即由四咒上句表示，谓于一切如来为作供养承事，供养灌顶，供养善转，供养业故。「萨[口*缚]达塔伽达斑[口*(灾-火+夕)]萨埵」谓是一切如来，亦是金刚萨埵，故同一事。余亦准知。后四咒谓呼召彼等请加持我，为我灌顶，为我善转，为我作供养业。第二咒义准此应知。如是于曼陀罗五方五佛或彼种性诸尊，随时配释。龙智与〈明显双运论〉说尔时修不动等四尊。

顶礼之法，如〈摄真实经〉云：「初伸金刚合掌以全身体，第二平心金刚合掌，置于额上而礼，第三顶上金刚合掌，置口而礼，第四顶上金刚合掌，降至心间以顶着地而礼。」庆喜藏说于四礼时，想自金刚萨埵至金刚业，入于心等四处，成金刚等四相而住，由观彼等，即是供养承事等四。如〈鬘论〉云：「有说于此，心间安住等至大乐，有说安立心等处者，此不应修，是余规故。」破说于心间修诸尊等至，及于心等四处安立标帜。在此师意，请白各佛之时，唯应胜解由彼加持，堪于一切如来，供养承事，供养灌顶，供养转法轮及事业圆满，未说收入诸尊。胜贤则云：「世尊入心中，用意遍观察。」又云：「应观宝生佛，用金刚灌顶。」又云：「由弥陀自性，善观彼堪能。」又云：「想不空成就，为能密供养。」故想各佛分出一尊入弟子身，亦不相违。

顶礼师长之咒，义谓承事师长故，为尽度一切有情故，两返以自供养。除少不同，是〈金刚空行〉第三十二品所说。

萨惹哈及黑行论师、胜贤师等，说四礼后受咒律仪。后二师说授律仪时，执弟子手而授。萨惹哈师仅说宣说律仪未说受戒仪轨，意谓宣戒之文即可改为受戒仪轨，易知故略。答日迦跋说用业瓶水浴弟子，系遮目带取花鬘后，即请受咒律仪。彼是预备正行二时俱受之规，若如是行果利极大。

亥二　立三昧耶

立三昧耶，是阿阇黎教如是作，虽非弟子自受，然亦应须守护同于自受。若唯入曼陀罗不能防护戒者，则不须此。立三昧耶之处，毳衣大师等说是曼陀罗东方。初由说胜利门立于三昧耶者，教云：「汝今将入一切如来种性，我当为汝生金刚智，由此智故，尚能令汝获得一切如来悉地况余悉地。于诸未见曼陀罗者之前不应为说，说则汝当失三昧耶。」毳衣大师及难胜月说此时应执手而教。藏地诸师将金刚杵置头而作。入曼陀罗即成一切如来种子，故云入彼种性。金刚智者，谓了知三世之天智，如下所说降下而生，即令生彼。由此智故等文，明示发生彼智胜利，即胜与共悉地。言见曼陀罗者，谓须如法入内示知诸尊。不尔，则为未见曼陀罗也。由饮誓水等令有三昧耶，若违所受之誓，即退失三昧耶，现法当害病等，后法当堕恶趣等苦。此是释迦友说。庆喜藏谓一切如来即是五佛，彼之种姓，谓即生彼之佛母等。入彼种姓有二，入彩绘曼陀罗者谓外入。若诵「三昧耶吽」，由一切如来降一切如来之智者谓内入。此处降智，是由曼陀罗门入内，诸如来之加持，不同下说之降智也。金刚智者，是有初地等自性智。生彼智者即是现证。其殊胜即「由此智」等。〈上疏〉所说：「当生金刚智者，谓无间所入者。」谓以「三昧耶吽」令入坛时，为诸如来之所加持，即内入之降智。「说者，谓说金刚界曼陀罗如此。」此是一例，意谓一切咒中密法。当失三昧耶者，谓教于三昧耶，不可违越。

如是说已，次以金刚置顶振铃告云：「汝此金刚誓，若汝对余说，此头当破裂。」此是随〈摄真实经〉云：「此是汝金刚三昧耶，若对余者说者，脑当破裂。」庆喜藏、释迦友虽未说此，然云：「不许宣说秘密，是汝不可违越之三昧耶。」由此不可坏，故名曰金刚，非说置于头上之金刚也。为于谁说说何事者，同前。言裂头或脑者，是身生之过患。

次于心间持杵教云：「嗡，金刚萨埵尊，今日入汝心，若宣说此理，无间破裂去。」所说此理及对谁说〈摄真实经〉及二部疏皆未明说，意谓于初安立三昧耶时，已说自能了知。此处所说金刚萨埵入心，系先来已入弟子者。为何时所入耶？庆喜藏所说见瑜伽部别入法，于此无涉。释迦友说：「前请听许之时入阿阇黎。顶四礼时，弟子请白，世尊圣言亦于尔时，金刚萨埵住弟子心。」如彼所说此中亦尔。〈摄真实经〉亦说彼颂，唯无「嗡」字。毳衣大师等云：「黑茹迦吉祥。」即配金刚萨埵之时。智尊入身不住而去，一切曼陀罗仪轨中，皆说是于未由入坛示知诸尊得见曼陀罗者，宣说秘密之过。故于未由入曼陀罗受弟子灌顶者，虽作微分加持仪轨及传诸余灌顶，即便开示密义，亦为最不清净。

双由胜利过患二门而安立于三昧耶者，次以大指与无名指持杯，取尊胜瓶上水，注弟子口，告云：「此汝地狱水，烧犯三昧耶，赐护者悉地，饮金刚甘露。嗡奔哆阿弥达邬答迦叉。」令饮誓水。此与〈金刚鬘经〉文略不同。不空足说水注手中。有说三叉字，或说一叉字。由治罚故名为金刚，由饶益故名甘露水。〈摄真实经〉、〈金刚顶经〉及龙智菩萨等说名誓水，谓令发誓，守护密咒诸三昧耶。如〈金刚顶经〉云：「以金刚萨埵，誓心令发誓。」以诸咒师忆及此事，能大策励守护三昧耶及律仪。

次由奉师教门安立三昧耶者，教云：「从今时起，我即是汝之金刚手，我教作此汝即应作，汝不应毁訾我，令汝未舍苦恼死堕地狱。」此是〈摄真实经〉所说。教诫此时，龙智说应执手而教。龙智所说：「未舍忧苦。」〈真实光明论〉于余处说损恼或不乐，是违佛教所感。然此是教莫毁师长，是违师教之所感也。如说：「由未舍彼，纵经百年寿犹未满，然即尔时或于余时速当死没堕捺落迦。」故有译为：「由未舍苦恼」(用第三转)者，译文善净。然灯贤说以此坚固誓愿。此如难胜月云：「安住净信者，恐有未坚固，师长应观察。」义谓由前安立住三昧耶，犹恐未固，故作此令奉教安立三昧耶也。此注誓水之安立三昧耶，是安立令总受根本支分诸三昧耶，余者是安立于别三昧耶。由于非器宣扬秘密，及轻毁师长，违越师教能夺成就，过患最重，故于守护第一与第七根本罪，殷重别立于三昧耶。

亥三　降智谛语

〈鬘经〉于此处及余处，宣说共同降智仪轨。降智所为，谓于修悉地前为欲了知修何悉地。降智之境者，谓弟子与器。器者，有经说为十二岁之男女，肢体圆满，未染聚落法者。然余多说若师长于金刚持前常时修习，集多福德，能剎那顷坚固修者，虽根残缺年老染世亦能降下。所降之境说须作预备法，二者相同。能降之人，先于山等可意处所，善修承事令心稳固，已得金刚萨埵坚固瑜伽能降下者，依仪轨而请降。若不能者，不作降法，可于授三昧耶水后问其所睹。此是他派〈明显双运论〉云：「若阿阇黎已得降法堪能，可以龙智仪轨请降，故此不说。」谓自曼陀罗仪轨中，未说降智。毗布底亦未说。

降法有二：一随行〈集密〉而降者，先令弟子在前，剎那想空，次从阿字生为无量光佛。令如〈摄真实经〉所说而请。「敬请一切如来加持，金刚萨埵降临我身。」想彼心间从朗字生方形黄色地轮，有杵庄严，日上有蓝吽字。毳衣大师说四角上有三股杵而为庄严。想头上从榜字出生圆形白色水轮，有瓶庄严，月上有白杭字。喉中从让字生蓝色弓形风轮，二幡摇动以为庄严，月上有红阿字，次想自心种子放光，召请身语意诸金刚，如其次第入三字中。足下风轮，炽然让字红色三角火轮让字庄严，红色则字放光举升弟子，则字放光从足孔入，吽等光明遍满全身。谓如前修足下风轮，上有火轮，其上两足掌中则有则字。

次烧香炉为先，振铃诵云：「啊北夏耶，当跋耶，惹惹惹惹，[口*(灾-火+夕)]拉耶[口*(灾-火+夕)]拉耶，吽哈啊则」诵咒百遍，心住静虑而行降请。〈四百五十颂〉疏说心间地，喉处水，顶上风，足下如前。毳衣师说想脐处火，心间地，顶上水，足下风及则字猛火炽然，由风吹则字火上升及脐，与彼火合，然烧地水皆沸，降滴甘露，心生饱足，由风吹起而降。

二以〈亿现说经〉所说而降，师长作胜乐身右伸而住，弟子亦尔。平心合掌，左手振铃，右熏烧香，洪音诵咒而降。咒为：「底叉摩诃卓答，阿北夏耶吽，岂利黑如迦耶毗摩黑，毘耶惹[口*(灾-火+夕)]耶，底摩黑娑诃。」以此真言劝发勇识。所熏之物，铃论师谓妇女染污之月经带，涂以五肉五甘露及猫粪，和以黑香，于颅杯中烧尸炭火而熏。此是依物降智之法。萨惹哈说：「若不降者，于心间修佛顶父母量如芥子，由彼空界放诸红光遍满全身，诵咒而降。」佛顶父母仅是一例，若所降者跳动太甚，尔时于彼顶上，修须弥山金刚为体，其上复有大自在轮(金刚地基)，再上又有黄色五股金刚，上有阿字，字上有毗卢遮那佛，便得止息，如是降时，想弟子由吽字光明，策动舌或月上红色啊字光鬘闪耀，教云：「说金刚语。」即能实说若自若他善不善等。此与「主黑班即」义同。

次由自心种子光明，召彼入降弟子之天，入自心间种子。次于弟子头上持杵，先说：「嗡汝为等」，次诵「吽哈阿则穆」而送往，此是自宗。若投花后而降，令说善等，次诵「底叉班[口*(灾-火+夕)]」令坚固住。从问眼何所见，乃至系于头上，后当送往所降之天。此是叙他所许。此师与宝铠师皆说送往，余曼陀罗仪轨唯说安住。降后问时，想为弥陀或弥陀部诸天而问。

次弟子向曼陀罗住，问云：「汝今眼见何色。」若云见白色等，当告令知有修息灾等悉地之善根。次用执金刚之右手，握弟子二大指，以金刚舞诵甘露瓶令绕三匝。作谛语加持云：「我令诸弟子，入此正坛场，诸尊种次第，随福如是降。此悉地何等，是何种性器，有何等福力，如是降坛场。」是集〈总续〉之文。彼等义谓，我令诸待子众为于诸尊投花入曼陀罗，随是何尊种性次第，愿随彼等福力降落坛中。此是总说谛语。次说别谛语谓「此悉地」等。〈总续〉作「此修何悉地」，文义较顺。谓上中下三品悉地当修何等，于此坛中愿如是降。言种性者，谓是诸尊种性。「有何等福力」者，谓修彼彼悉地经时，久暂有无善根，于投花时愿如是现。

酉二　见坛而入

次于所执华鬘，念诵[芬-分+赏]字加持，生为一妙鲜花，授与弟子掌中，以不全投花鬘，仅投其中之一花故。论说尔时解胜彼花为鬘，义谓供花鬘者，想花系诸尊首，亦想以花供诸尊首。自想三字放光明显，洗除众罪。次于师长如是加持恭敬为先，想住于曼陀罗自在之前，意想入于曼陀罗内，口诵：「嗡底叉班[口*(灾-火+夕)]枳朵美跋[口*缚]，夏穴朵美跋[口*缚]，什答扬美，阿堤底叉，萨[口*缚]悉地美札雅剎吽，阿康毗惹吽，波罗底剎姑苏摩阿[口*(灾-火+夕)]林塔贺」投花于彼尊首。吽字以前真言，是〈摄真实经〉说。彼说投花真言为：「波罗底剎班[口*(灾-火+夕)]吽。」若以前咒投花，是龙智规，然彼尚说四哈字及贺字嗡字。毳衣、日生说用[芬-分+赏]字加持。不空足说连投三次。〈大日经疏〉说已得灌顶者，可置花于本尊之上，亦彼五色墙内花所落处，观其种性，而授彼尊瑜伽，亦能表示悉地。若曼陀罗有形像者，落于诸尊毫相或头上或顶髻，堪修大印，若落目部或口，当修密咒悉地，落身上中下分，修上中下悉地。毳衣大师说修菩提自在资财。若离身太远者，须长时修，近者速能成就。诸尊处所由网格线等分别应知，若落两尊中间，何者相近即彼种性。此是〈总续〉意趣，若相等者，俱修二者悉地，信乐何尊即彼种性。若落墙外，应再三投，仍落外者，成就微小。毳衣大师说此不应摄受。若落诸外圆线，以及外金刚墙之外，全无悉地。然亦令其见曼陀罗，由持咒等成就善根，余时更入。〈总续〉说烧息灾护摩次乃令入，落于墙上亦如是说。若落主尊说速成就，若落外金刚墙之内，须大劬劳。

次取彼花系花鬘上，口诵：「嗡波罗底格那当，伊芒萨埵摩诃跋拉」系于弟子头上。多经及曼陀罗仪轨，说系头上。〈鬘论〉则说将彼花鬘，置于弟子头上即可。咒义谓大力有情摄受此。〈律生释〉云：「汝大力萨埵，当善摄持此。」于头上系花鬘已乃作如是说。故知言大力萨埵者，义谓称唤投花所中本尊，当摄受此弟子。如〈摄真实经〉云：「由系花鬘，彼大萨埵，即当摄受速成就。〈憍萨罗庄严论〉亦云：「言摩诃跋拉者，称唤彼天，此是第一花鬘灌顶。彼摩诃萨埵，即当摄受者，谓至菩提当永摄受。〈上疏〉亦云：「次云投花鬘者，谓供花鬘诸尊摄受。为圆满此上中下品悉地说永摄受，故云嗡波罗底格那娑弥芒萨埵摩诃跋拉。」

此由师长誓宣谛语，弟子亦如上说观想诵咒。次当至心信念自与何尊有缘，即依于彼，而正投花。

次由师长取花系弟子顶，将弟子交与本尊云：「汝于此自种性弟子，乃至未证菩提应当摄受。」此即花鬘灌顶，须善开解。作如是交付者，谓若依彼修行速得悉地，一切生中本尊摄受最为重要，故持祥〈曼陀罗仪轨〉译为：「大力有情，应当取此。」是译似稍逊也。〈无垢光论〉(〈时轮释〉)有云：「若于彩色投花有坏彩色之罪，故当于尊胜瓶相上投花。」〈鬘论〉依于不知者说，故云：「善心无过。」次修心中月上主尊(主尊种子)，额上让字，二目炽然有二嗡字。诵云：「嗡，现金刚萨埵，欲为汝开眼，金刚眼无上，一切眼今开。嗡若[口*(灾-火+夕)]那曲阿吽娑诃。」除去遮目。〈摄真实经〉此颂仍存梵语，彼云：「黑班[口*(灾-火+夕)]跋歇。」寂静解云：「金刚眼者，谓于一切色中无障碍眼，言无上者，谓如佛眼，一切眼者谓见一切之眼，言今开者谓除诸障。」〈鬘论〉意亦同彼。总谓金刚萨埵或胜黑茹迦，今为汝开眼，开后成为能见一切之无上金刚眼，弟子亦应作如是想。

[口*(灾-火+夕)]耶茜那于此处云：「次二目月上，嗡字心中月，正缘为主尊，由眼视诸光，与坛场诸尊眼性无差别，次想诸尊眼，摄于二目中。」谓由二目放光，自眼与诸尊眼成无差别，次仍收回。此是胜贤师派，〈鬘论〉如是解意趣相顺。缘主尊者，若如〈明炬论〉说可修主尊，然彼与此不同，故是主尊种子如吽字等。圣天、毳衣等说亦以「若那[口*(灾-火+夕)]曲」等而开眼。黑行与答日迦跋等说用眼錍诵开眼咒而为开眼。「黑班[口*(灾-火+夕)]跋歇」者，教令观曼陀罗，非开眼真言也。次令金刚观视，始从主尊乃至守北门者，或至下方妙害明王，由说诸尊名字为先，开示令知。此是〈集密〉两派之规。毳衣则从东门乃至主尊。若持祥等则从北门渐次开示。随作何种渐次皆可。

次当告云：「今当以信力，观此坛真实，汝生为佛姓，印咒善加持，诸悉地圆满，成佛三昧耶，金刚莲胜戏，正修诸密咒。」此如〈金刚藏庄严经〉第三品说。唯彼文作：「修胜三昧耶，金刚莲胜戏，当知咒本性。」除第七句，余文〈总续〉亦说。彼云：「为悉地护戒，精进修密咒。」次令弟子诵云：「我入金刚曼陀罗大曼陀罗，我见瑜伽曼陀罗大曼陀罗，我于秘密曼陀罗大曼陀罗而得灌顶。」令说「三昧耶，贺贺贺。」〈贤摄论〉于入金刚等三句之首，各句有一吽字。及说三昧耶贺。」后者此亦应有，以云：「令说三昧耶」故。〈金刚藏庄严经〉第四，虽于传上灌顶供养师后而说，然胜天与难胜月亦于此处说，故与经不相违。言入曼陀罗者，谓前入幔内时及投花时，入曼陀罗投花，故云入彼。言见曼陀罗者，谓除遮目开示诸尊之时。于曼陀罗得灌顶者，此上虽是入坛法类，然是获得第一花鬘灌顶。此处如龙智说开示，能依所依曼陀罗之真实。胜贤、[口*(灾-火+夕)]耶茜那亦作是说。圣天亦云：「开眼后顶礼，告示天真实。」堪为量者多作此说。故非限于阿阇黎耶灌顶之后。藏师有谓由先降智获得第一花鬘灌顶，而说真实，与「余者成就远」，亦无相违。开示诸尊之前说令顶礼，余师亦有说者，故应顶礼。

入曼陀罗仪轨次第，诸大论中有种种说，是故次第无定。彼诸时中除降智等，特殊时外，弟子为毗卢佛或主尊像，师长可住主尊瑜伽。此阿阇黎(无畏)总摄经教及诸大论师曼陀罗仪轨之义，编为次第。若略释此义者，入曼陀罗是此处之正行，从着装至教令秘密，是入坛之加行。入曼陀罗是令与天同分。此中有二：入曼陀罗内与彼同分者，是以二咒钩入之时。既入坛内令于诸尊发生信解，礼拜旋绕及令祈祷。修诸悉地以三昧耶而为根本，为令守护三昧耶故次当安立于三昧耶。由降智尊使与诸天同分的内同分，前者是外同分。如是令与诸尊成同分已，尚须观察可否灌顶，故问所现好投花等。由是了知可否灌顶，可者复是何尊种性，于彼种性三品悉地当修何等，修彼久暂经几许时。由彼投花了知可否灌顶，是此时之所为。修何悉地与如何修，是灌顶后之所为也。如是发瑜伽心，二种入内，立三昧耶，获得花鬘灌顶，为入坛之主体。余者是彼支分。

前观梦相若得听许或未遮止，乃得发起灌顶仪轨，及于弟子预备之前，岂非亦善观察？何须此处以投花相观察可否灌顶？如是投齿木时，亦曾观察修何悉地，此处何须复问空中所现？总观能灌顶人与请法者可否灌顶，要在观察师长与弟子之德相。然前观察梦相，是为观察有无留难。灌顶师资相圆满，与生留难，全无相违故须观察。虽于灌顶无难，德相亦具，然非现在决定时至，故投花者，是观现在可否灌顶，非总观察。以由投花知不可者，说令悔罪后时入故。虽以投齿木相已。观修何悉地。然以现色观察亦不相违，非许一一便足，要以二事决定无相违故。

此诸仪轨嗢柁南曰：

&nbsp;&nbsp;&nbsp;&nbsp;装入正加持&nbsp;&nbsp;&nbsp;&nbsp;问答发觉心

&nbsp;&nbsp;&nbsp;&nbsp;教秘密入内&nbsp;&nbsp;&nbsp;&nbsp;旋绕恭敬礼

&nbsp;&nbsp;&nbsp;&nbsp;立誓降智尊&nbsp;&nbsp;&nbsp;&nbsp;问现色旋绕

&nbsp;&nbsp;&nbsp;&nbsp;谛语而投花&nbsp;&nbsp;&nbsp;&nbsp;取鬘及开眼

&nbsp;&nbsp;&nbsp;&nbsp;开示天生喜&nbsp;&nbsp;&nbsp;&nbsp;说入见誓言

&nbsp;&nbsp;&nbsp;&nbsp;最胜大乐解脱城&nbsp;&nbsp;&nbsp;&nbsp;如法自入受灌顶

&nbsp;&nbsp;&nbsp;&nbsp;坛轮依怙为师长&nbsp;&nbsp;&nbsp;&nbsp;获得所许歌供养

&nbsp;&nbsp;&nbsp;&nbsp;后令善根弟子入&nbsp;&nbsp;&nbsp;&nbsp;主要仪轨及支分

&nbsp;&nbsp;&nbsp;&nbsp;分别晓示诸方便&nbsp;&nbsp;&nbsp;&nbsp;令彼教授极明显

密宗道次第广论卷十二终