# 不空罥索神变真言经卷第二

## 秘密心真言品第二

尔时观世音菩萨摩诃萨。复从座起整理衣服。右膝着地合掌瞻佛。颜貌熙怡心具无量大慈大悲。遍身溥放亿千大日轮光王。照于十方三千大千佛之世界。靡不周遍。放斯光时。映彻众色皆如金聚。欢喜微笑白佛言。尊者薄伽梵今放此光。为于世间沙门婆罗门毗舍首陀。令得无量大悲之心。获诸最胜胜依止处。及为一切学大乘者。持是不空罥索心王母陀罗尼真言三昧耶者。皆获菩提一切愿果。将欲广演是不空罥索心王母陀罗尼真言三昧耶中。秘密心真言三昧耶门广大解脱莲华曼拏罗印三昧耶。此三昧耶是真贞实最上成就。秘密心真言广大解脱莲华曼拏罗印三昧耶门世尊此真最胜广大解脱莲花曼拏罗印三昧耶门。乃是一切诸大菩萨真实解脱甚深秘密三昧耶。欲于佛前一切龙神药叉罗刹。乾闼婆阿素洛蘖鲁荼繄那罗摩呼啰伽摩诃大持真言明仙。净居天伊首罗天摩醯首罗天。大梵天帝释天焰摩王。水天风天火天。毗陛罗天大苦行仙众。日天月天星天二十八宿。主星神天持明女仙。乃至一切诸天天神。已住最胜曼拏罗三昧耶者前。广演开释是真贞实出世世间秘密曼拏罗印三昧耶。令诸有情。思惟读诵受持斯法。皆得最上成就一切功德胜法。是故说示根本真实解脱心王母陀罗尼真言三昧耶中。秘密心真言三昧耶。惟垂哀愍。尔时释迦牟尼如来应正等觉。熙怡微笑。即伸无量庄严相好金色光手。摩观世音菩萨摩诃萨顶告言。大慈大悲清净者。能为大众阐斯妙法。善男子汝应当知。现今现在十方殑伽沙俱胝那庾多百千微尘世界。所有一切如来应正等觉。皆以无量神通光明加被汝故。我今亦以无量神通光明加被。恣汝神力说斯不空罥索心王母陀罗尼真言三昧耶中。秘密心真言三昧耶。尔时观世音菩萨摩诃萨。观察十方一切大众。如大象王德无所畏。即说秘密心真言。

唵(抬声引呼下同呼一)钵头(途邑反下同音二合)么[可*欠]塞(桑纥反下同音)跢(二)摩诃(去)暮伽(上)播舍(三)娑(去)陀(上)野(劣可反下同音)縒摩野(四)纥唎(二合)娜焰(引五)柘罗柘罗(六)吽(七)

尔时观世音菩萨摩诃萨。说此真言时。其补陀洛山。三千大千世界须弥山王。一切天宫神宫龙宫药叉宫。罗刹宫乾闼婆宫阿素洛宫蘖鲁荼宫。紧那罗宫摩呼罗伽宫持真言仙宫。皆六震动。大海江河一切泉池皆大涌沸。海中一切摩竭诸兽。皆大惊怖怪未曾有。十方殑伽沙俱胝那庾多百千微尘世界所有一切如来。于虚空中一时皆现。告言善哉善哉大悲者。能善说此真实最胜不空罥索心王母陀罗尼真言三昧耶中。秘密心真言三昧耶。若但读诵。即得成就最上菩提功德善根。尔时释迦牟尼如来。告观世音菩萨摩诃萨言。善男子当为大众。说此真实广大成就秘密心真言三昧耶功德之门。尔时观世音菩萨摩诃萨。白佛言世尊是秘密心真言三昧耶。若有善男子善女人。一心观念十方一切诸佛菩萨摩诃萨。说诚实言。忏悔无始一切诸罪。惟愿一切诸佛菩萨摩诃萨加祐护念。我从今日乃至菩提。供给承事一切诸佛菩萨摩诃萨。观世音菩萨摩诃萨。摄澄心相。观置地下金刚风际。上有缚(无可反)字文画分明。变为金刚出大光焰。其光炽彻焚烧自身。烬为白灰。观用斯灰。涂变金色曼拏罗光明皎彻当坛心上观置八叶光敷莲花。台上观置金色縒字。观兹縒字出示圣者观世音菩萨摩诃萨。真金色身颜貌熙怡。左手当胸执金莲华。右手掐珠结加趺坐。一切庄严。身放种种奇特光明。以大悲心读诵受持此秘密心真言百八遍者。是人则为十方殑伽沙俱胝那庾多百千微尘世界。所有一切如来应正等觉。一时赞叹而摄受之。于千劫来积集恶业。一切重罪皆尽散坏。一切怨酬恶相病恼亦皆消灭。速得观世音菩萨。梦觉现身与满诸愿。如是真实修习此三昧耶者。应常净浴着鲜洁衣。食三白食。每白月八日十五日断食不食。于诸有情起大悲心。恒于不空罥索观世音菩萨前。以白栴檀香泥涂摩坛地。献诸香花烧焯香王而为供养。若居坛时。当断诸语结印护身。真言白芥子香水顶上灌注。真言其手便自摩顶。结灌顶印便自印顶。面东结加趺坐。结数珠印诵母陀罗尼真言一百八遍。诵奋怒王真言一百八遍。诵秘密心真言一千八十遍者。即当单诵奋怒王真言百千倍数。若当如法作是法者。定得观世音菩萨画像身上放诸色光。是时大地六种震动。像罥索手亦放光明。于虚空中出众妙声种种赞咏。是真言者顶上亦出光明。证此相者。即得成就此大不空罥索心王母陀罗尼真言三昧耶门。一切诸法悉皆成办。是时十方殑伽沙俱胝那庾多百千微尘世界。一切如来。一时现身。舒手摩顶赞叹加祐。观世音菩萨当亦出现真妙色身。怜愍祐护爱之如子。教诏不空罥索心王母陀罗尼真言一切秘密三昧耶。乃至菩提不相舍离。修此法者。当于十方一切诸佛神通月修。所谓正月五月九月。白月一日至十五日。如法清净读诵受持即得成就。证斯法者。先于一月两月三月四月五月。依法清净调伏身心。内心诵念承事供养。令心澄净。乃当修治曼拏罗印三昧耶。则得成就而说颂曰。

&emsp;&emsp;世尊婆伽婆&emsp;&emsp;秘密心真言

&emsp;&emsp;神通力香王&emsp;&emsp;沉香安悉香

&emsp;&emsp;数各十六分&emsp;&emsp;苏合郁金香

&emsp;&emsp;二数各八分&emsp;&emsp;白檀龙脑香

&emsp;&emsp;二数各三分&emsp;&emsp;严洁净室中

&emsp;&emsp;以请召真言&emsp;&emsp;加持香和合

&emsp;&emsp;此香名三界&emsp;&emsp;最胜之不空

&emsp;&emsp;神通力香王&emsp;&emsp;若烧此香时

&emsp;&emsp;如法长跪坐&emsp;&emsp;手执持香炉

&emsp;&emsp;诵请召真言&emsp;&emsp;加持是香王

&emsp;&emsp;溥遍皆供养&emsp;&emsp;十方一切佛

&emsp;&emsp;菩萨摩诃萨&emsp;&emsp;真言之威力

&emsp;&emsp;香气神变为&emsp;&emsp;一切妙香云

&emsp;&emsp;宫殿之楼阁&emsp;&emsp;香座香台榭

&emsp;&emsp;香花冠璎珞&emsp;&emsp;香云之衣服

&emsp;&emsp;香幢妙旛盖&emsp;&emsp;香云诸佛事

&emsp;&emsp;是妙香王香&emsp;&emsp;周至十方刹

&emsp;&emsp;一切诸如来&emsp;&emsp;菩萨摩诃萨

&emsp;&emsp;天龙药叉众&emsp;&emsp;罗刹乾闼婆

&emsp;&emsp;阿素洛之众&emsp;&emsp;蘖鲁紧那罗

&emsp;&emsp;摩呼罗伽等&emsp;&emsp;前作大供养

&emsp;&emsp;是诸圣众等&emsp;&emsp;闻斯香气者

&emsp;&emsp;欢喜皆赞叹&emsp;&emsp;乃至于三涂

&emsp;&emsp;地狱傍生界&emsp;&emsp;闻斯香气者

&emsp;&emsp;得灭众地狱&emsp;&emsp;傍生诸罪障

&emsp;&emsp;舍此身已后&emsp;&emsp;更不复重受

&emsp;&emsp;常烧此香&emsp;&emsp;而供养者

&emsp;&emsp;当知是人&emsp;&emsp;得大胜利

&emsp;&emsp;不为一切&emsp;&emsp;斗诤兵贼

&emsp;&emsp;恶梦口舌&emsp;&emsp;咒诅厌蛊

&emsp;&emsp;诸恶怪相&emsp;&emsp;雷电霹雳

&emsp;&emsp;一切药叉&emsp;&emsp;罗刹恶鬼

&emsp;&emsp;天行疟鬼&emsp;&emsp;种种精魅

&emsp;&emsp;来相灾恼&emsp;&emsp;乃至菩提

&emsp;&emsp;除禳重业&emsp;&emsp;现世轻受

&emsp;&emsp;精洁身服&emsp;&emsp;食三白食

&emsp;&emsp;菩萨像前&emsp;&emsp;以酥乳酪

&emsp;&emsp;甘美饮食&emsp;&emsp;酥灯油灯

&emsp;&emsp;一切花香&emsp;&emsp;献饰供养

&emsp;&emsp;烧斯香王&emsp;&emsp;以菩提心

&emsp;&emsp;谛观五蕴&emsp;&emsp;性自空寂

&emsp;&emsp;离我我相&emsp;&emsp;离有情相

&emsp;&emsp;离受者相&emsp;&emsp;离一切相

&emsp;&emsp;所以者何&emsp;&emsp;一切诸法

&emsp;&emsp;性自空寂&emsp;&emsp;无我无作

&emsp;&emsp;无自无他&emsp;&emsp;离五蕴界

&emsp;&emsp;是蕴入界&emsp;&emsp;真实谛观

&emsp;&emsp;不可得故&emsp;&emsp;无自识故

&emsp;&emsp;不可执持&emsp;&emsp;所以者何

&emsp;&emsp;一切诸法&emsp;&emsp;本自无色

&emsp;&emsp;无形无相&emsp;&emsp;离诸染着

&emsp;&emsp;心亦不住&emsp;&emsp;内外两间

&emsp;&emsp;法本性自&emsp;&emsp;空寂清净

&emsp;&emsp;平等无二&emsp;&emsp;无染无著

&emsp;&emsp;所以者何&emsp;&emsp;心本无相

&emsp;&emsp;作兹观者&emsp;&emsp;是修正观

&emsp;&emsp;量同法界&emsp;&emsp;与三昧俱

&emsp;&emsp;法界法观&emsp;&emsp;谛观迦(斤逻反)字

&emsp;&emsp;谓一切法&emsp;&emsp;无执作义

&emsp;&emsp;观四种法&emsp;&emsp;一观观音

&emsp;&emsp;二观所印&emsp;&emsp;三观自身

&emsp;&emsp;如圣观音&emsp;&emsp;四观自心

&emsp;&emsp;若圆明月&emsp;&emsp;光莹透彻

&emsp;&emsp;上圆行有&emsp;&emsp;母陀罗尼

&emsp;&emsp;真言字字&emsp;&emsp;字皆金色

&emsp;&emsp;右旋行转&emsp;&emsp;是四种观

&emsp;&emsp;一时同观&emsp;&emsp;而安诵念

&emsp;&emsp;母陀罗尼&emsp;&emsp;真言七遍

&emsp;&emsp;诵奋怒王&emsp;&emsp;真言七遍

&emsp;&emsp;诵秘密心&emsp;&emsp;小心真言

&emsp;&emsp;各百八遍&emsp;&emsp;以菩提心

&emsp;&emsp;轮三昧印&emsp;&emsp;如是作者

&emsp;&emsp;与三昧俱&emsp;&emsp;以少功用

&emsp;&emsp;获大成就&emsp;&emsp;惟除大小

&emsp;&emsp;出入之时&emsp;&emsp;消息之时

&emsp;&emsp;余常场内&emsp;&emsp;静心端坐

&emsp;&emsp;观置西方&emsp;&emsp;极乐世界

&emsp;&emsp;琉璃宝地&emsp;&emsp;七宝宫殿

&emsp;&emsp;楼阁栏楯&emsp;&emsp;宝幢花盖

&emsp;&emsp;宝池宝岸&emsp;&emsp;八功德水

&emsp;&emsp;诸宝行树&emsp;&emsp;一切宝藏

&emsp;&emsp;宝师子座&emsp;&emsp;阿弥陀佛

&emsp;&emsp;一切如来&emsp;&emsp;现不可说

&emsp;&emsp;殑伽俱胝&emsp;&emsp;那庾多等

&emsp;&emsp;无量无边&emsp;&emsp;神通光明

&emsp;&emsp;一切相好&emsp;&emsp;观音势至

&emsp;&emsp;诸大菩萨&emsp;&emsp;如处净土

&emsp;&emsp;一切观见&emsp;&emsp;若梦若觉

&emsp;&emsp;而悉见之&emsp;&emsp;见弥陀佛

&emsp;&emsp;伸手摩顶&emsp;&emsp;而复告言

&emsp;&emsp;善哉善哉&emsp;&emsp;大善男子

&emsp;&emsp;汝所修求&emsp;&emsp;不空心王

&emsp;&emsp;母陀罗尼&emsp;&emsp;神变真言

&emsp;&emsp;出世世间&emsp;&emsp;广大解脱

&emsp;&emsp;秘密坛印&emsp;&emsp;三昧耶者

&emsp;&emsp;皆已成就&emsp;&emsp;汝此身后

&emsp;&emsp;更不重受&emsp;&emsp;胎卵湿化

&emsp;&emsp;莲花化生&emsp;&emsp;从一佛土

&emsp;&emsp;至一佛土&emsp;&emsp;乃至菩提

&emsp;&emsp;更不坠落&emsp;&emsp;得此相者

&emsp;&emsp;过去今身&emsp;&emsp;所作一切

&emsp;&emsp;十恶五逆&emsp;&emsp;四重诸罪

&emsp;&emsp;俱时除灭&emsp;&emsp;身口意业

&emsp;&emsp;悉皆清净&emsp;&emsp;观音菩萨

&emsp;&emsp;画像身上&emsp;&emsp;放大光明

&emsp;&emsp;或得观音&emsp;&emsp;变作净行

&emsp;&emsp;大婆罗门&emsp;&emsp;来行者前

&emsp;&emsp;心所乞愿&emsp;&emsp;则皆满足

&emsp;&emsp;及得无量&emsp;&emsp;百千等数

&emsp;&emsp;不可思议&emsp;&emsp;功德蕴身

&emsp;&emsp;国王大臣&emsp;&emsp;一切人民

&emsp;&emsp;爱乐亲近&emsp;&emsp;供养恭敬

&emsp;&emsp;此法号名&emsp;&emsp;世间最胜

&emsp;&emsp;成就之法&emsp;&emsp;修此法者

&emsp;&emsp;每于白月&emsp;&emsp;十四日时

&emsp;&emsp;当自随力&emsp;&emsp;请唤沙门

&emsp;&emsp;婆罗门等&emsp;&emsp;设大施会

&emsp;&emsp;而供养已&emsp;&emsp;持真言者

&emsp;&emsp;乃可自食&emsp;&emsp;若欲常见

&emsp;&emsp;阿弥陀佛&emsp;&emsp;一切诸佛

&emsp;&emsp;诸大菩萨&emsp;&emsp;诸天神者

&emsp;&emsp;每日当诵&emsp;&emsp;请召真言

&emsp;&emsp;加持香王&emsp;&emsp;烧焯供养

&emsp;&emsp;一切诸佛&emsp;&emsp;菩萨诸天

&emsp;&emsp;香烟不断&emsp;&emsp;作法诵持

&emsp;&emsp;如是真言&emsp;&emsp;时别不阙

&emsp;&emsp;恒于梦中&emsp;&emsp;睹见一切

&emsp;&emsp;诸佛贤圣&emsp;&emsp;自见一切

&emsp;&emsp;善不善事&emsp;&emsp;及得见他

&emsp;&emsp;一切之事&emsp;&emsp;而皆报言

&emsp;&emsp;此短受命&emsp;&emsp;此长受命

&emsp;&emsp;此得可住&emsp;&emsp;此不可住

&emsp;&emsp;此得可来&emsp;&emsp;此不可来

&emsp;&emsp;此有大凶&emsp;&emsp;此有大吉

&emsp;&emsp;心所观者&emsp;&emsp;即便见之

&emsp;&emsp;证此相者&emsp;&emsp;精进修法

&emsp;&emsp;秘勿泄之&emsp;&emsp;寿命长远

秘密小心真言。

唵(一)钵头(二合)摩陀(上)啰(二)旖(乌可反下同)暮伽(上)惹野泥(三)主噜主噜(四)莎(桑扈反下准同)缚诃(五)

如是真言。应当如法。而诵念之。

## 秘密成就真言品第三之一

发觉真言。

唵(一)钵头(二合)摩播舍陀(上)啰(二)旖暮伽(上)婆(无何反下同呼)啰娜(三)散注娜野吽(四)

是法加持香王。烧焯供养。加持白芥子香水。十方散洒。手执香炉。启白愿言警觉十方。一切诸佛菩萨一切天龙八部依时会坛作大加被。

请召真言。

唵(一)窒(丁吉反二合)隶路枳(二合)野(二)缚(无可反下同音)[可*欠]野(三)旖暮伽(上)播舍(四)钵头摩婆路枳亸旖耶睹(五)步(引)缚泥湿(二合)缚啰(六)素(苏故反下同音)噜素噜(七)弭么犁吽(八)

是法加持香王。加持香水白花阏伽。十方启请一切诸佛菩萨一切天龙八部。即当集会为大护持。

启白真言。

唵(一)钵头(二合)摩步惹(二)摩诃(去)播舍陀(上)啰(三)儞漫怛啰(二合)耶弭(四)旖暮伽(上)缚啰耶(五)步鲁步薄(无各反)莎薄(同上六)亩鲁亩鲁吽(七)

是法加持其香。烧焯供养。启白一切诸佛菩萨一切天龙八部。来集整仪。本座而坐欢喜加护。

结界真言。

唵(一)钵头(二合)摩暮伽(上二)跋驲(二合)啰地瑟诧娜(三)句噜句噜(四)莎缚诃(五)

是法加持白芥子水。散洒坛地。其地变成金刚城界。七踰膳那。无令一切诸恶毗那夜迦药叉罗刹精魅鬼神邪恶人民来相娆恼。

神变真言。

唵(一)旖暮伽(上)播舍(二)钵头(二合)摩亸啰(三)僧(思孕反)[可*欠]縒娜睹置(四)徙唎徙唎(五)莎缚诃(六)

是法加持白芥子。三散坛地。观地变成金刚宝师子座。若散坐处其坐座地变成清净宝莲花座。整衣安坐。诵念不久当得阿耨多罗三藐三菩提。

净治真言。

唵(一)摩诃迦噜拏(二)钵头(二合)摩暮伽(上)播舍(三)[寧*吉](宁吉反二合下同)唎荼(上)跋驲(二合)啰地瑟耻亸(四)步噜步噜(五)缚娜缚唎(六)莎缚诃(七)

是法真言者。若城邑聚落寺内山间兰若屋舍。宫殿坛场坐卧床敷。经行道路吃食等处。皆加持白芥子水。即便洒散。悉成清净结界之处。则令一切毗那夜迦不得其便。

金刚橛真言。

唵(一)钵头(二合)摩暮伽(上)播势(二)縒漫怛(引三)娜舍素[寧*吉](宁吉反)[跳-兆+屈](俱郁反)数(诗古反四)枲[牟*含](牟含反下同音)满驮耶(五)睹噜睹噜吽(六)

是法加持宾铁金刚橛量长八指。加持五色线索七遍。系橛头上钉列坛界。则得周遍七踰膳那。成大结界。其地乃至未拔橛去。常为其界。

结空界真言。

唵(一)旖暮伽(上)漫拏攞满驮耶(二)縒漫谛娜(三)钵头(二合)米(四)摩诃钵头米(二合五)度噜度噜(六)莎缚诃(七)

是法加持白芥子水。绕坛洒散结为大界。当令一切诸恶天龙药叉罗刹毗那夜迦怨仇等难。不相侵近而作障恼。

治牛五净真言。

唵(一)旖暮伽(上)播[口*履](二)戍(轮律反下同音)悌(引)输(去)陀(上)野(三)縒漫谛那(四)地唎地唎(五)戍陀(上)萨埵(六)摩诃(去)钵头(二合)米吽(七)

是法加持五净。涂洁坛内。若至一切山林树下阿兰若处。园苑经行寺邑房舍。殿阁床榻汲水撰食等处。但所行住坐卧作法之处。一切悉以涂洁洒之。皆得清净。不令一切药叉罗刹毗那夜迦恶鬼神等。于诸食时作供养时诵念时结界时。坐禅时经行时卧时着脱衣时。不得其便。一切诸天悉皆拥护。令诸病恼一切垢障。饥俭斗诤恶星灾变。不吉祥相速当除灭。持真言者若能如法加持五净。一切时中常用涂洁。三净常应自他服食。速得不空罥索心王母陀罗尼真言秘密曼拏罗印三昧耶现前成就。若所去处永无障碍。常为刹利沙门婆罗门居士庶类赞叹恭敬。复常梦中得见七宝宫殿楼阁花林果树。一切善友而相乐见得身清净。观世音菩萨当与诸愿。阿弥陀佛梦为现前若命终已直生西方极乐刹土。

请法真言。

唵(一)钵头(二合)米(二)縒啰縒啰(三)底(丁礼反)瑟诧(魑贾反下同)底(同上)瑟诧(四)摩诃暮伽(上)縒(二合)么野(五)莎缚诃(六)

是法坛内诵一七遍启白贤圣。愿受法者获三昧耶。

入坛真言。

唵(一)弭补攞钵头(二合)摩暮伽(上二)跛(北没反下同音二合)啰縒啰(三)跛(二合)啰弭舍睹(四)矩噜矩噜(五)莎缚诃(六)

是法每入坛时。皆诵三遍入坛作法种种供养。

散花真言。

唵(一)旖暮伽(上二)旖努舍縒野(三)钵头(二合)摩(四)蔓(无繁反)度[口*梨]吽(五)

是法加持香花。与授法者散于坛内。

梳发真言。

唵(一)旖暮伽(上)钵头(二合)摩始契(二)睹嚧睹嚧(三)底瑟诧(四)跋驲啰蔓悌(五)莎缚诃(六)

是法加持头发梳结。及加持手按授法者。

罐索真言。

唵(一)旖暮伽(上)钵头(二合)摩(二)惹路乞使播(三)避利避利吽(四)

是法加持罐索。取水得水复加持之。乃当汲水一切作用。

水器真言。

唵(一)旖暮伽(上)弭迦(斤逻反下同音)吒(上二)三(去)皤啰钵头(二合)摩縒泥(三)惹攞[革*(卄/(ㄇ@人)/戊)]底(四)矩噜矩噜吽(五)

是法加持瓮瓶诸器中盛香水。

灌顶真言。

唵(一)钵头(二合)摩跛(二合)啰縒[口*(隸-木+士)](二)旖暮伽(上)弭么隶(三)皤啰皤啰(四)莎缚诃(五)

是法加持七宝置香水瓶中。重复加持置于坛内。而用灌顶。

吉祥真言。

唵(一)旖暮伽(上)钵头(二合)米素钵头(二合)米(三)布喇拏迦隶(四)弭唎弭唎(五)迦么[口*(隸-木+士)]莎缚诃(六)

是法若结印界。烧香散花悬幡钉橛烧火设食。若执数珠。着脱衣服。缘坛修治一切事法。及读诵经时。皆加持手乃当作为。则为诸佛菩萨天神而赞叹故。

净口真言。

唵(一)旖暮伽(上二)弭么隶尔缚迦(二合)啰(三)僧(去)输(去)驮祢钵头(二合)么俱么攞(四)尔缚僧(去)输(去)陀(上)野(五)陀啰陀啰(六)素弭么[口*犁](七)莎缚诃(八)

是法若欲读诵忏悔。礼拜赞叹诸佛菩萨之时。先加持水揩洗口齿则得净洁。当得舌根清净柔软色如莲花。

含香真言。

唵(一)旖暮伽(上二)健驮缚底(三)素噜素噜(四)跛(二合)啰塞普噜(五)[寧*立](宁立反)[名*也](名也反下同音)健悌(六)钵头(二合)么钵(二合)啰髀(七)莎缚诃(八)

&emsp;&emsp;如是真言三昧耶&emsp;&emsp;当以上好白檀香

&emsp;&emsp;那攞娜香赤莲花&emsp;&emsp;毕履迦香郁金香

&emsp;&emsp;躬矩么香莲花须&emsp;&emsp;七物数各十二分

&emsp;&emsp;其龙脑香香附子&emsp;&emsp;二数量当各四分

&emsp;&emsp;捣治石蜜而和合&emsp;&emsp;每念诵时加持含

&emsp;&emsp;便得口气而香洁&emsp;&emsp;如郁钵罗花之香

&emsp;&emsp;常得诸佛观世音&emsp;&emsp;欢喜祐护而赞叹

&emsp;&emsp;胸藏痰饮吐逆病&emsp;&emsp;便得销铄而除差

&emsp;&emsp;三十三天闻赞诵&emsp;&emsp;陀罗尼声喜敬护

&emsp;&emsp;有情得闻此人声&emsp;&emsp;皆除障恼而相爱

&emsp;&emsp;恒常如法含香者&emsp;&emsp;大辩才天密神通

&emsp;&emsp;隐入舌端辩无碍&emsp;&emsp;先所忘失令忆知

&emsp;&emsp;发声大称吽字者&emsp;&emsp;声声而满于七声

&emsp;&emsp;诸真言神天仙众&emsp;&emsp;立至坛中皆拥护

&emsp;&emsp;又重怒声称[打-丁+巿]字&emsp;&emsp;声声而满于七声

&emsp;&emsp;众恶毗那夜迦等&emsp;&emsp;鬼神精魅怖驰散

&emsp;&emsp;长含此香读诵者&emsp;&emsp;一切善相自然现

&emsp;&emsp;垢障罪累皆消灭&emsp;&emsp;恒无非人横干娆

澡浴药真言。

唵(一)弭么攞弭誐(银迦反又音迦字斤攞反下同音)谛(二)钵头(二合)摩弭缚[口*(隸-木+士)](三)三(去)缚啰者[口*(隸-木+士)](四)湿(二合)缚[口*履]吽(五)旖暮伽(上)悉悌(引六)输(去)陀(上)野吽(七)

&emsp;&emsp;如是真言三昧耶&emsp;&emsp;当以龙花丁香皮

&emsp;&emsp;乌施罗香甘松香&emsp;&emsp;白栴檀香莲花须

&emsp;&emsp;零陵翳罗白豆蔻&emsp;&emsp;哆誐啰香郁金香

&emsp;&emsp;跛啰莽拏唎迦药&emsp;&emsp;射莫迦药丁香花

&emsp;&emsp;邬迦啰干地迦药&emsp;&emsp;如是数各皆等分

&emsp;&emsp;精洁合治雨水和&emsp;&emsp;当澡浴时加持用

&emsp;&emsp;和汤如法清洁浴&emsp;&emsp;肤体悦泽香芬馥

&emsp;&emsp;蠲除灾厄涤垢秽&emsp;&emsp;清净如法而诵念

&emsp;&emsp;行住坐卧无悚怖&emsp;&emsp;一切诸恶天龙神

&emsp;&emsp;毗那夜迦怨酬辈&emsp;&emsp;自然消息喜无障

&emsp;&emsp;常以此药和汤浴&emsp;&emsp;当知是人速成验

&emsp;&emsp;诸佛菩萨诸天神&emsp;&emsp;喜悦瞻护与上愿

眼药真言。

唵(一)旖暮只(虬曳反)钵头(二合)么嚧者泥(二)[寧*立](同上)[名*也](同上)[寧*吉][口*履]瑟征(上三)跛[口*履]戍悌(引四)素噜素噜(五)钵头(二合)摩乞(二合)使(六)步噜步噜(七)縒漫亸(八)[名*也](同上)婆路枳[寧*頁](宁井反九)莎缚诃(十)

&emsp;&emsp;如是真言三昧耶&emsp;&emsp;雄黄牛黄各一分

&emsp;&emsp;青优钵啰花海末&emsp;&emsp;二物各数十二分

&emsp;&emsp;精治研之石蜜和&emsp;&emsp;清水和研加持用

&emsp;&emsp;点眼眼眵医瞙除&emsp;&emsp;诸佛观音皆欢喜

&emsp;&emsp;诸恶鬼神不相障&emsp;&emsp;梦恒吉善眼根净

牛黄真言。

唵(一)勃[亭*夜](亭夜反下同音)勃[亭*夜]弭勃[亭*夜](二)钵头(二合)摩暮伽(上)目弃(三)者啰者啰(四)缚啰泥莎缚诃(五)

&emsp;&emsp;如是真言三昧耶&emsp;&emsp;而复加持于牛黄

&emsp;&emsp;用母陀罗尼真言&emsp;&emsp;及奋怒王真密言

&emsp;&emsp;亦用秘密心真言&emsp;&emsp;加持点额行作法

&emsp;&emsp;即令一切恶鬼神&emsp;&emsp;毗那夜迦之等类

&emsp;&emsp;皆悉畏伏而怖走&emsp;&emsp;譬夜火聚禽兽见

&emsp;&emsp;而皆畏惧便驰散&emsp;&emsp;除诸障者之怖畏

&emsp;&emsp;若有沙门婆罗门&emsp;&emsp;并诸人民见皆敬

&emsp;&emsp;诸陀罗尼真言神&emsp;&emsp;住坛内者喜瞻眺

&emsp;&emsp;增加守护而不怠&emsp;&emsp;若行道路野山泽

&emsp;&emsp;溪涧沟壑一切处&emsp;&emsp;不畏盗贼蛊毒药

&emsp;&emsp;恶风雷雹霹雳难&emsp;&emsp;师子虎狼恶兽难

&emsp;&emsp;蚖蛇蝮蝎诸灾难&emsp;&emsp;若真言者点此药

&emsp;&emsp;心无杂虑忆念我&emsp;&emsp;诵持不空真言者

&emsp;&emsp;我则至前护加被&emsp;&emsp;如是不空罥索心

&emsp;&emsp;母陀罗尼真言法&emsp;&emsp;菩提众愿三昧耶

&emsp;&emsp;如是护者是诸佛&emsp;&emsp;为悲实语加被我

&emsp;&emsp;亦是不空罥索心&emsp;&emsp;母陀罗尼真言法

&emsp;&emsp;秘密坛印三昧力&emsp;&emsp;复是行者所精诚

&emsp;&emsp;求于菩提之愿力&emsp;&emsp;是故我得进此人

&emsp;&emsp;令满心所希求愿&emsp;&emsp;若有有情不依法

&emsp;&emsp;但为活命行谄伪&emsp;&emsp;诳他破坏犯梵行

&emsp;&emsp;或复处不清净者&emsp;&emsp;我即不得为成现

&emsp;&emsp;所以者何得如是&emsp;&emsp;由不如法修行法

&emsp;&emsp;以斯义故持法者&emsp;&emsp;应当如法悃御心

&emsp;&emsp;内外清净修治法&emsp;&emsp;决定成就诸法门

璎珞真言。

唵(一)旖暮伽(上)句(高抬声引)舍陀(上)啰(二)縒啰跛啰(二合)縒啰吽(三)

此法加持白线。当使童女合。如筋等两股三条。是三条索。两头中心同为一结。各真言结。总结三结两头系续。真言者常络髆佩饰。

着衣真言。

唵(一)旖暮伽(上)跛(二合)啰缚啰拏(二)亩噜亩[口*履](三)[寧*立][名*也]迦始迦三(去)皤缚睹(四)跢啰跢啰(五)莎缚诃(六)

此三昧耶加持衣服而贯着之。

脱衣真言。

唵(一)旖暮伽(上)缚塞(同上音)怛(二合)啰窋(丁聿反)乞(二合)使播弭暮地祢(三)钵头(二合)米(四)莎缚诃(五)

此法出入道场。吃食经行坐卧等时。加持其手解脱衣服。置于净处重复加持。

洗浴真言。

唵(一)[寧*立](同上)瓢(弥遥反下同音)娜迦(二)三(去)步跢暮伽(上三)婆噜拏缚[口*(隸-木+士)](四)避诜者吽(五)

此法加持香汤灌洗浴身。

洗手面真言。

唵(一)旖弭[口*栗]亸暮伽(上二)钵头(二合)摩娑(去)泥(三)缚唎洒(所贾反下同音)抳(四)主噜主噜(五)莎缚诃(六)

此三昧耶加持净水。洗手洗面漱沐口齿。

护身真言。

唵(一)旖暮伽(上)缚唎洒抳(二)矩噜矩噜(三)莎缚诃(四)

此法加持白芥子水。散洒身上。一切非人不能得便。护他亦尔。

授法真言。

唵(一)旖暮伽(上)縒么野(二)摩诃钵头摩(二合三)底瑟诧底瑟诧(四)吽(五)

此法若授法者入坛门时。其阿阇梨执手加持。引入坛门。

护同伴真言。

唵(一)萨缚怛(二合)啰(二)旖暮伽(上)缚底(三)底瑟诧[口*落]乞洒睹(四)吽(五)

此法加持净灰。与伴弟子点于额上。则成拥护。

整仪真言。

唵(一)底(丁礼二合反)[口*(隸-木+士)]路枳野(二二合)钵头(二合)摩(三)暮伽(上)[可*欠]迦啰么抳(四)弭[口*履]弭[口*履](五)莎缚诃(六)

此法真言。坛内作法而供养者。加持自身入于场界。更勿触揬佛菩萨像真言神座。如法整理修诸法事。

宝索真言。

唵(一)钵头(二合)米摩诃(去)钵头(二合)米(二)縒啰縒啰(三)娑(去)漫谛娜(四)钵(二合)[口*履]米瑟吒(上)耶(五)暮伽(上)播势曩(六)度噜度噜(七)莎缚诃(八)

此法加持五色线索。围坛外界为疆畔门。

悬幡真言。

唵(一)弭只怛(二合)啰暮伽(上二)缚塞(同上音)怛(二)逻那(去)娜楞(去)誐(三)弭戍驮野(四)枳抳枳抳(五)吽(六)

此法若悬幡时画幡印时。皆加持之当即悬。

作箭真言。

唵(一)旖暮伽(上)舍啰(二)跋驲啰顿拏(三)詑啰詑啰(四)莎缚诃(五)

此法加持其箭。插持。画箭亦尔。

开坛门真言。

唵(一)弭补啰暮伽(上二)摩诃(去)特(能邑反)缚啰弭戍悌(引三)枲唎枲唎(四)莎缚诃(五)

此法若受法者入坛门时。及自入时。加持坛门即便入坛。则同入于一切佛刹诸天宫殿。

净花真言。

唵(一)那那弭质怛(二合)啰暮伽(上二)补涩波叵攞(三)攞哆枳喇拏补啰野(四)播啰播啰(五)吽(六)

此法加持种种枝柯华叶。插瓶口中。五色线系瓶项上。又加持之置布坛内。

香炉真言。

唵(一)旖暮伽(上)喇怛(二合)娜弭摩娜(二)迦吒(上)汁(姝立反)缚地瑟耻亸(三)[寧*立](同上音)[名*也](同上音)健度(四)入缚攞塞叵啰拏(五)縒漫底(丁礼反)娜(六)入缚攞入缚攞(七)莎缚诃(八)

此法加持香炉。执置坛内烧香供养。

宝瓶真言。

唵(一)惹啰缚底(二)喇怛(二合)娜伽(上)吒(上三)娑(去)[口*履]抳(四)睹征睹征(五)莎缚诃(六)

此法加持宝瓶。盛酥乳酪饭敷置供养。

宝器真言。

唵(一)[寧*立](同上音)[名*也](同上音)皤惹那暮伽(上二)钵头(二合)么缚[口*(隸-木+士)](三)补啰野补啰野(四)吽(五)

此三昧耶。加持磁器当用供养。

阏伽真言。

唵(一)旖暮伽(上)三(去)补啰抳(二)讷(二合)嚧拏健驮缚底(三)莎缚诃(四)

此法加持阏伽当用供养。