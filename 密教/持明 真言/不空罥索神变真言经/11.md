# 不空罥索神变真言经卷第十一

## 悉地王真言品第十五

尔时观世音菩萨摩诃萨。复白佛言世尊。是不空悉地王真言三昧耶。若有有情。受持读诵不空罥索心王母陀罗尼真言三昧耶者。应当受持读诵是悉地王真言三昧耶。则得一切不空罥索悉地王陀罗尼真言成就三昧耶。得见百千殑伽沙俱胝那庾多诸佛如来三十二相八十妙好金色之身。复当此等诸佛如来所。殖种善根福聚相应。一切恶业根本重罪而自迁灭。旖暮伽王陀罗尼真言一切解脱悉地三昧耶。成就相应得大精进。若复有人发菩提心。摧裂一切生死魔界。依法受持悉地王真言者。当得大地苏弥卢山一时震动。大海江河悉皆涛涌。一切天龙药叉罗刹乾闼婆阿素洛蘖鲁茶紧那罗摩呼罗伽。闻此真言者悉皆怖惧毛竖不安。我得现此持真言者前。惟愿如来垂听伽祐。尔时如来谓观世音菩萨摩诃萨曰。善哉善哉汝当演说。尔时观世音菩萨摩诃萨。承佛赞敕欢喜奋跃。即说悉地王真言曰。

娜谟啰怛(二合)娜怛(二合)啰耶(余可反下同音)野(杨可反下同音一句)娜莫旖唎耶(二句)弭亸皤耶(三句)亸詑誐跢野(四句)那莫旖唎耶(五句)婆(无何反下同音)路枳谛湿(二合)缚(无可反下同音)啰野(六句)菩地萨埵野(七句)摩诃(去)萨埵野(八句)摩诃(去)迦(斤逻反下同音)噜抳迦野(九句)怛[寧*也](宁也反)他(十句)唵(喉中抬声引呼十一句)钵头(二合)米钵头(二合)米(十二句)钵头(二合)么陀(上)啰弭步使亸步臡(而兮反十三句)者啰者啰(十四句)没(二合)啰歌么废(无计反下同音)洒陀(上)啰(十五句)皤啰皤啰(十六句)弭只怛(二合)啰(十七句)耄理陀(上)啰(十八句)摩抳迦娜迦(十九句)跋驲啰废女(去)[口*履]耶(二十句)楞(去)讫(二合)[口*履]亸舍[口*履]攞(二十一句)亸啰亸啰(二十二句)跢啰耶薄伽(上)畔(二十三句)薄伽(上)缚底播临(卢金反二十四句)度嚧度嚧(二十五句)旖暮伽(上)播舍[可*欠]塞(桑纥反)亸(二十六句)缚啰缚啰(二十七句)缚啰那野迦(二十八句)三(去)曼亸缚路枳亸(二十九句)摩诃(去)菩地萨埵婆啰娜(三十句)钵头(二合)么娑(去)娜(三十一句)钵头(二合)么骄(鱼夭反)啰(三十二句)入缚攞入缚攞(三十三句)萨缚亸詑誐跢(三十四句)避晒迦避使讫(二合)亸(三十五句)摩诃(去)迦噜抳迦(三十六句)缚攞缚攞(三十七句)摩诃(去)缚攞废(同上)伽(上)陀(上)啰(三十八句)弭讫(二合)[口*履]跢娜娜(三十九句)邓瑟吒(知礼反二合)啰迦啰攞(四十句)摩诃(去)谛惹(如遮反)陀(上)啰(四十一句)弭补攞肾(时振反)惹娜婆啰娜(四十二句)摩诃(去)迦噜抳迦(四十三句)摩诃(去)钵输(去)钵底废洒陀(上)啰(四十四句)娑(去)啰娑(去)啰(四十五句)跛(北没反下同音)啰娑(去)啰(四十六句)奔(蒲闷反)娘(上)三(去)皤啰(四十七句)素(苏古反)誐亸[亭*夜](亭夜反)娜娑(去)磨地(四十八句)三(去)曼亸缚路枳亸(四十九句)缢湿(二合)缚啰(五十句)摩醯湿(二合)缚啰(五十一句)讷瑟吒(上)娜么迦(五十二句)涝(卢教反弹舌呼)捺(二合)啰跛(二合)啰攞野(五十三句)那么迦矩嚧陀(上)逻惹(五十四句)摩诃米誐陀(上)啰(五十五句)娑(去)么娑(去)么(五十六句)摩诃(去)塞(同上)么跛(二合)啰跛跢(五十七句)战捺(二合)啰素(同上)[口*履]耶(五十八句)底唎迦跛(二合)啰皤(五十九句)摩攞摩攞(六十句)萨缚摩攞弭输(去)陀(上)迦(六十一句)萨缚履使誐拏散怛底(六十二句)摩诃(去)摩醯(去)湿(二合)缚啰噜波陀(上)啰(六十三句)旖弭跢皤尔那楞讫(二合)[口*履]亸(六十四句)惹吒(上)诺讫(二合)使拏战捺(二合)啰(六十五句)楞(去)讫(二合)[口*履]亸始啰(六十六句)摩詑摩詑(六十七句)萨缚药[起-巳+乞]洒啰乞洒娑(去六十八句)步亸誐拏畔惹迦(六十九句)亸啰亸啰(七十)亸啰誐拏縒么楞(去)讫(二合)[口*履]亸(七十一句)诺讫洒怛(二合)啰摩啰(七十二句)萨缚弭[起-巳+乞]那弭那舍娜迦啰(七十三句)播啰么梅怛(二合)啰只亸(七十四句)摩诃(去)迦噜抳迦(七十五句)播啰播啰(七十六句)播[口*履]补(二合)喇拏曼拏攞(七十七句)噪(苏告反)[名*養](名养反)敏佉(上七十八句)杀播啰弭亸(七十九句)播[口*履]补啰迦(八十句)弭理弭理(八十一句)翳制(尼例反)野折摩(八十二句)缚縒娜[名*夜](名夜反)[起-巳+乞]啰(八十三句)折暮亸[口*履]野(八十四句)陀(上)啰陀(上)啰(八十五句)萨缚亸詑誐跢缚路枳亸(八十六句)窒(二合)[口*履]祢怛(二合)啰(八十七句)窒(二合)唎首攞陀(上)啰(八十八句)跋驲啰入缚攞(八十九句)旖暮伽(上)播舍[可*欠]塞(同上)跢(九十句)野摩婆噜拏(九十一句)矩废(无计反)啰嚧播陀(上)啰(九十二句)那(去)倪(上)捺(二合)啰噜播陀(上)啰(九十三句)弭么罗弭输(去)陀(上)祢[可*欠](九十四句)萨缚播簸(北可反)跛(二合)啰舍么迦(九十五句)萨缚婆啰拏弭输(去)陀迦(九十六句)萨缚枳理弭洒那舍迦(九十七句)窒(二合)[口*(隸-木+士)]路枳野缚胜迦啰(九十八句)萨缚萨埵弭输(去)陀(上)迦(九十九句)菩地菩地(一百句)菩地萨埵(二合)缚婆啰娜(一句)萨缚亸詑誐跢地瑟耻羝(二句)唵(同上)钵头么(三句)弭步使跢秫(同上)第(四句)地利地利(五句)旖缚路迦野[牟*含](牟含反六句)娑(去)么娑(去)么(七句)萨缚羯摩(八)迷娑(去)陀(上)野(九句)旖暮伽(上)播舍(十句)纥(二合)[口*履]娜野(十一句)悉第俣呬野(十二句)祢婆枲儞(十三句)婆啰娜吽[怡-台+巿](十四句)那谟窣睹羝(十五)莎(二合)缚诃(去一百一十六句)

尔时观世音菩萨摩诃萨。说此真言时。三千大千世界。大地苏弥卢山大楞伽山。一切小山皆大震动。所依山上。一切大梵天帝释天那罗延天。大自在天摩醯首罗天。乃至诸天四天王天。皆身毛竖战掉不安。一切持真言仙大转轮王。并诸仙类苦行仙众。亦皆战栗毛竖不安。一切药叉罗刹毗那夜迦恶鬼神等。所居宫殿皆大火起。是中一切药叉罗刹毗那夜迦恶鬼神等。为火所烧闷绝于地。一切阿素洛王。皆大战怖藏窜孔穴。一切大海江河泉沼悉皆涛涌。水中一切龙王一切兽类各及眷属。亦皆怖惧战栗不安。一切净居天伊首罗天虚空天各相谓言。执持天诸钵头摩花俱物头花奔拏利花。曼陀罗花摩诃曼陀罗花。曼殊沙花摩诃曼殊沙花。一切宝花。或持天诸妙宝衣服。一切宝庄严具。或持天诸牛头栴檀。涂香末香种种诸香。天诸乐具。俱时共集补陀洛山观世音菩萨摩诃萨宝宫殿上。住虚空中。一时纭雨诸天一切妙色宝花。众宝衣服宝庄严具。或有一时奏诸天乐。供养如来观世音菩萨摩诃萨悉地王真言是会大众。其花缤纷乱坠宫地。花至于膝晕错庄严。时诸天众一时欢喜。各各合掌高声叹言。善哉善哉大悲者。能善演说是悉地王真言三昧耶。利益今当一切有情。等获无量广大安乐故。

尔时执金刚秘密主菩萨摩诃萨。举身不安。即从座起合掌恭敬。右绕观世音菩萨摩诃萨。前跪而坐。解宝璎珞价直无量。而以奉施观世音菩萨摩诃萨已。白言圣者惟垂重说悉地王真言像法坛法。令受持者最胜成就。

尔时观世音菩萨摩诃萨。诰执金刚秘密主菩萨摩诃萨言。若欲受持悉地王真言三昧耶者。以好白氎不截断者。方量四肘图画悉地王像。画匠画时常净沐浴着净衣服。勿用皮胶调和彩色。中画海水补陀洛山七宝宫殿。图画不空悉地王观世音。三面四臂身真金色结加趺坐。正面熙怡。右面微怒合口嚬眉努目。左面可畏奋目张口狗牙上出。首戴月冠冠有化佛。一手执莲花一手把三叉戟。一手把不空梵夹一手施无畏。佩身光焰。右多罗菩萨。毗俱胝观世音菩萨。湿废多菩萨。一髻罗刹女。毗摩夜天。左莲华逊那利菩萨。执罥索无垢慧菩萨。莲花种族生菩萨。度底使者。其座下右。执金刚秘密主。面目嗔怒执金刚杵。其座下左。不空奋怒王。此诸菩萨花冠璎珞。镮钏衣服种种庄饰。半加趺坐莲花座上。其宫殿上。净居天伊首罗天摩醯首罗天。大梵天帝释天那罗延天。各持天诸种种宝花。置下两边。画四天王神。此像若有有情。生希有心暂持香花。瞻仰供养称念我名。则同见于补陀洛山宝宫殿处。圣观世音真净色身一切圣众。灭诸垢障。若有苾刍苾刍尼国王王子妃后婇女大臣僚佐族姓男女。七日七夜以诸香花恭敬供养。受持读诵最胜明王真言悉地王真言者。则得除灭无始时来。谤讟正法八难大怖。十六地狱匮法之罪。当得百千大福德蕴善根相应。如大梵天福聚之身。临命终时观世音为现于身。将往净土莲花化生。获得净身。识知过去五百千生所受生事。住后边身。乃至阿耨多罗三藐三菩提更不退转。譡不依法读诵此经百千万遍。何况有人日日常勤。瞻仰供养诵持之者。而可不证阿鞞跋致耶。若常加持阏伽香水。灌顶浴身。以香涂身着净衣服食三白食。昼夜悉地王像前如法轮印。诵持最胜明王真言悉地王真言者。则譡百千殑伽沙俱胝那庾多诸佛菩萨摩诃萨。而为灌顶。应知此人。当得阿耨多罗三藐三菩提法王灌顶地住。若常白月八日十五日不食不语。悉地王像前。以诸花香三白饮食献设供养。合掌顶礼观像结印。诵持悉地王真言一百八遍。旋绕行道。譡不依法读诵莲花种族一切陀罗尼真言。解脱莲花。曼拏罗印三昧耶经。各百千遍。若有苾刍苾刍尼国王王子妃后婇女大臣僚佐族姓男女。愿欲百千那庾多诸佛菩萨摩诃萨为灌顶者。愿欲转读不空罥索陀罗尼真言广大解脱曼拏罗印三昧耶经。百千那庾多遍者。愿欲轮结不空王一切印。百千那庾多遍者。愿欲入不空王一切广大解脱莲花曼拏罗印三昧耶。百千那庾多会者。白月八日于闲净处。净浴身服食三白食。作曼拏罗香泥涂地。中画千叶开敷莲花。白栴檀香泥画为台叶。郁金香泥龙脑香泥以为须蕊。沉水香泥而为子实。四面四角画莲花鬘。标式界道置悉地王像。像面向西。中置阏伽香水坛。净帛覆上布诸花鬘。二十一个沙糖食蜜三白饮食。八槃白栴檀香沉水香龙脑香薰陆香室唎婆索迦(斤逻反)香亦皆布献。四门四角阏伽香水。四门香炉烧焯香王。灯三十二盏。诵持奋怒王真言。加持香水[泳-永+截]净坛上。净洒身服每日清洁。造新净食而供养之。于诸有情起大悲心。断诸语论昼夜如法轮结手印。诵持最胜明王真言悉地王真言。满十万遍。白月十五日夜。悉地王像头上。放七色光普照一切。右旋三匝还入额耳。是光入时坛地震动。无畏手指雨出甘露。罥索手三叉戟手放大火光。手中莲花而自动摇。二足指中流出白乳。于虚空中出声诰言。善哉善哉善男子。汝今得证不空罥索心王陀罗尼真言三昧耶。一切最上无上菩提相应成就。时真言者身毛悚竖。当诵悉地王真言一百八遍。观世音坛中现身加祐。与证出世一切无上无等菩提智三昧耶。心神适怿颜貌熙怡。证斯法者。则名等得十方一切诸佛菩萨摩诃萨而为灌顶。亦等读诵不空罥索陀罗尼真言广大解脱莲花曼拏罗印三昧耶经。百千那庾多遍。亦等轮结不空王一切印。百千那庾多遍。亦名等入不空王一切广大解脱莲花曼拏罗印三昧耶。百千那庾多会。亦名证不空悉地王光明地住。复譡承事六十四殑伽沙俱胝那庾多百千如来应正等觉。种殖善根。复譡念此一切如来一一名号。复譡见此一切如来功德报身。阿鼻地狱一切重罪自然烬灭。不坠八难不生恶趣。生诸佛刹具宿命智。执金刚秘密主。此名不空悉地王真言成就三昧耶。若加持一一莲花。供养观世音一百八个。王者欢喜则得如愿。若加持苏曼那花献观世音。却收取花施诸人者。则得除灭罪障灾厄。便令欢喜。若以花施病者佩之。则得除诸鬼病神病灭治罪障。若以花散门底地者。人所见花灭治灾障。若以花散冢墓上者。是所亡者。若在地狱若在饿鬼若在畜生。当得解脱上生天界。若以花置卧头上者。睡梦吉祥。若以花置天像头上。诵悉地王真言。称天之名一千八遍。则得天神随为使者。若以右手ㄟ悉地王像右髆。诵持悉地王真言一千八遍。则譡诵持一切陀罗尼真言各千万遍。得诸天神而拥护之。若ㄟ像左髆。诵悉地王真言一千八遍。一切天龙药叉罗刹。来凑拥护乐为命者若ㄟ像脐。诵悉地王真言一千八遍。是赡部洲普降大雨。若悉地王像左右耳边。诵持悉地王真言各一千八遍。心所念事悉皆成就若。ㄟ像头。诵持悉地王真言一千八遍。大梵天众乐为命护。若ㄟ像足。诵持悉地王真言一千八遍。则得地下一切鬼神冥伏使祐。若绕莲花池。诵持悉地王真言一百八遍。当得莲花滋盛生长。若真言灰水。散一切花果苗稼上者。果实滋茂不被灾损。修此法者。内外清洁净无瑕秽。如法修行无诸亏隙。先护于外。法不应食诸佛菩萨金刚天神。法僧国王一切官僚。人民鬼神毗那夜迦残食秽食。酒肉荤辛皆不应食。亦不应往一切田猎捕鱼凶戏。外道淫女邪见之家。卖凶具家屠杀卖肉家。看产人家。初产生家新死丧家。卖经像家恶律仪家。与相交往受他供养。亦不形影互相[打-丁+棠]触。何以故以秽触触。令诸鬼神伺得其便。而作娆害坏三昧耶。亦不与诸邪命谄曲嫉妒恶律不净人等。暂为其伴同住修法。亦不与不男人躁卒暴人。无募菩提修道分人。同住修法。亦不与他对坐言语传器共食。亦不得着垢秽衣服。常所住处游往诸处悉令清净。所以者何如是等人。总居魔界坏菩提法。言内护者。一常如理恳节于心。不自赞毁善不善业。亦不讥谤一切出家在家人有过无过。二者意恒清净以无漏心。不念世间杂染恶法思诸名利。三者守持布施净戒安忍精进静虑般若波罗蜜多。溉灌其心于诸有情起大悲心。日日如法受持读诵。随心供养常不断绝。如是修行当满千日。则得成就阿慕伽王一切真言曼拏罗印三昧耶出世世间一切神通三摩地。又法以锡镴造功德天像。半加趺坐手执莲花。衣服镮钏七宝璎珞而庄严之。当置此像悉地王像侧。诵持最胜明王真言。加持花鬘置功德天头上。以诸花香如法供养。昼夜诵持最胜明王真言。加持白栴檀香。密称功德天名。烧焯供养满十万遍。诵持悉地王真言。加持白芥子称功德天名。打功德天像满十万遍。其像身上额上放大光明。是时烧香阏伽供养。又诵悉地王真言加持白芥子。打功德天像一千八遍。其功德天将诸眷属。着天衣服璎珞镮钏。空中现身。雨于珍宝遍满坛上。坛内供物尽变为金。当取之时分为二分。一分每日为功德天供养观世音。一分自用作诸功德。证斯相时身毛悚竖。战掉不安持勿怖惧。即如法诵吉祥莲花真言。

娜谟啰怛(二合)娜怛(二合)啰耶野(一)那莫旖唎耶(二)婆(无何反)路枳谛湿缚(二合)缚(无可反下同音)啰野(三)菩地萨埵野(四)摩诃(去)萨埵野(五)摩诃(去)迦噜抳迦野(六)摩诃(去)暮伽(上)缚啰那野(七)怛[寧*也](宁也反)他(八)唵(喉中抬声呼之)钵(二合)头弭儞(九)钵(二合)头弭儞(十)窒(二合)[口*履]钵(二合)头恾(去)倪(鱼枳反十一)钵(二合)头么陀(上)[口*(隸-木+士)](十二)钵(二合)头么缚底(十三)钵(二合)头么毕[口*履]曳(十四)钵(二合)头么骄(鱼夭反)[口*履](十五)钵头(二合)么跛(北没反二合)啰陛(十六)钵(二合)头么娑(去)娜(十七)跛(同上二合)啰底瑟耻羝(十八)旖缚路枳跢毕(二合)唎曳(十九)缚啰泥缚啰那以儞(二十)跛(同上二合)啰枲娜跛(同上二合)啰枲娜野(二十一)矩噜矩噜(二十二)旖唎耶(二十三)缚路枳跢缚啰泥(二十四)虎噜虎噜(二十五)婆(同上)啰荡倪(鱼枳反)儞(二十六)者攞者攞(二十七)补涩跛弭步使亸(二十八)钵(二合)头么毕唎曳(二十九)弭只怛(二合)啰弭么娜陀(上)[口*(隸-木+士)](三十)皤啰皤啰(三十一)三(去)皤啰塞(桑邑反)么啰娑(去)么焰(三十二)旖唎耶(三十三)婆(同上)路枳谛湿(二合)缚啰野(三十四)娑(去)么曳萨[丁*夜](丁也反)地瑟耻亸泥(去)弭(三十五)旖暮伽(上)播舍婆(同上)啰泥吽(三十六)那谟窣睹羝(三十七)莎(二合)缚诃(三十八)

瞻仰赞叹大功德天。乞请摩顶。其功德天欢喜摩顶诰言。善哉善哉善男子。汝今得是不空罥索最胜明王真言。悉地王真言。吉祥莲花真言悉皆成就。汝应从我向我宫殿住汝所住用诸珍宝。是时当诵与一切愿真言。

娜谟啰怛(二合)娜怛(二合)啰耶野(一)那莫旖唎耶(二)婆(无何反)路枳谛湿(二合)缚(无可反)啰野(三)菩地萨埵野(四)摩诃(去)萨埵野(五)摩诃(去)迦噜抳迦野(六)唵(喉中抬声呼之)皤伽(上)缚底(七)摩咄惹儞窒(二合)[口*履](八)缚啰缚啰(九)旖缚路枳跢婆(同上)啰泥(十)乞使理抳塞(同上二合)啰缚睹(十一)暗缚暗缚(十二)弭补攞枳唎底迦[口*(隸-木+匕)](十三)跛(二合)啰婆(同上)啰步臡(同上十四)旖暮伽(上)播舍[可*欠]塞(同上)羝(十五)莎(二合)缚诃(十六)

如是真言。见功德天摩顶赞时。诵乞诸愿。其功德天两手出乳与真言者。当承饮之。获大神通变身光丽。发如旋螺目若青莲。辩才无碍音声清雅听者乐闻。得证不空大摩尼海清净吉祥莲花观三昧耶。寿命万岁宫殿逐身。腾往西方阿弥陀佛前。听闻深法得授记别。名不空大摩尼海清净吉祥莲花观王。又复授名不空罥索观世音菩萨法王之子。又复授名一切诸佛法之长子。并得十方一切如来出世世间甚深陀罗尼真言坛印之法悉皆成就。游往一切天龙药叉罗刹人非人等宫殿。无碍。所遇一切天龙八部鬼神人等而皆爱敬。若住世间为大福聚。与于有情一切利益。其功德天及所眷属。恒常施与一切珍宝天诸衣服甘露妙药。守护怜愍爱之如子恒不放舍。是时则得仓库盈溢。如毗沙门仓厍无异。执金刚秘密主。大梵天帝释天。摩醯首罗天。那罗延天。一切诸天四天大王。一切真言明仙。药叉罗刹人非人等爱敬拥护。此最胜明王真言。悉地王真言。吉祥莲花真言。但常诵持则得无量大福德聚。

秘密主若有善男子善女人。日日三时以诸花香天诸衣服。宝珠璎珞宝盖幢幡。天诸伎乐种种饮食。一切敷具一切珍宝。一一皆积如须弥山。布施供养六十四殑伽沙俱胝那庾多百千微尘世界一切如来。满十二月。又四海水以为香油。日夜亦于六十四殑伽沙俱胝那庾多百千微尘世界一切如来前。烧灯供养。尽斯四海满十二月。所得福聚无量无边。非可算数校计可知。复有善男子善女人。但常三时持金刚身印心印语印智印。观照三世皆无所有量同虚空。则心观置金色縒字。出大火焰焚烬身。尽化为白灰都无所有。用涂饰坛方量无际。当坛心上观置尔字。现八叶金开敷莲花。磐薄无边。于花台上观大宝殿。奇花杂拂间错庄严。七宝楼阁杂沓宝帐。行绕庄严。殿中观置金色莲花师子宝座。其座台榭众宝光饰。于其座上观置皤字。现释迦牟尼如来。从一身量示无量身。合为一体结加趺坐。显说诸法放无量光。左观观世音菩萨。白衣观世音菩萨。毗俱胝观世音菩萨。多罗菩萨。功德天。右观十波罗蜜菩萨。皆半加趺坐。观世音右观真言者加趺而坐。二手当心掐持念珠。诵此真言观置圣众勿有间断。课数毕已。收所诵数及所圣众。嘱付观世音白毫内置。或心中着。当付嘱时。轮器杖印诵付嘱真言。

唵(喉中抬声引呼之)吽(合口抬声引呼之)钵头(途邑反二合)么矩罗。

七遍付嘱。修是观者。而则当得莲花种性广大成就。所得福聚比前供养所得福聚。百倍千倍乃至百千俱胝数倍不及其一。何以故此之真言乃是一切如来首初。所生种种无边相好功德之处。复是一切如来修摄一切福聚蕴处。复是一切如来最初得授记处。复是一切如来得大神通崇功德处。复是功德天获诸功德大愿果处。复是功德天所住光明宝宫殿处。复是六十四竞伽沙俱胝那庾多百千微尘世界一切如来净土功德宫殿住处。所以者何是诸如来住此中者。此之真言乃是功德天母所住处。是功德天母。又是十方过现未来一切诸佛功德母故。复是十方过现未来一切菩萨摩诃萨。种种神通相好福聚功德母故。复是十方过现未来一切诸佛菩萨摩诃萨。一切陀罗尼真言。一切坛印三昧耶。安隐三昧耶。富饶三昧耶。降魔三昧耶。一切三昧耶功德母故。复是不空王陀罗尼真言成就法处。复是不空王赐于有情一切广大布施称赞种种愿处。复是不空王虚空宫殿日月光明住处。复是三十三天功德天最上光明宫殿住处。复是大梵天帝释上天那罗延天摩醯首罗天一切诸天光明福德吉祥母故。复是一切真言明仙药仙光明福德吉祥母故。复是一切药叉罗刹乾闼婆阿素洛檗鲁茶紧那罗摩呼罗伽人非人等光明福德吉祥母故。修斯法者日日如法。以诸香花香水酥乳饮食酥灯油灯而供养之。一切佛前烧酥合香。观世音前烧沉水香。功德天前烧白旃檀香。

吉祥莲花大心真言。

唵(喉中抬声呼之)补涩跛(一)弭路枳谛(二)健驮縒[口*(隸-木+匕)](三)旖暮伽(上)啰惹(四)三(去)皤啰抳(五)钵(二合)头么三(去)步[口*履](六)亸啰亸啰(七)亩儞羝吽(八)莎(二合)缚诃(九)

如是真言。加持一切香花香水酥乳饮食酥灯油灯。供养诸佛观世音菩萨大功德天。依法而坐轮印作法。诵最胜明王真言。悉地王真言。吉祥莲华真言。大心真言。心中真言。心中心真言。以奋怒王真言加持香烧。当中夜时。功德天像动摇放光。时真言者踊跃欢适。至五更时悉地王像放大光焰。观世音现身安慰。所有心愿悉令乞之。则得圆满。解除身中五无间罪一切病恼。世间一切福德资粮悉皆增长。一切怨难符书咒诅尽亦消除。

吉祥莲华心中真言。

唵(喉中抬声呼之)旖暮伽(上)播舍(一)纥(二合)[口*履]那野(二)钵(二合)头弭儞婆(同上)啰泥(三)入缚攞入缚攞(四)跛(同上二合)啰娑(去)[口*履]亸(五)钵头么步臡(六)沙(二合)缚诃(七)

吉祥莲华心中心真言。

唵(喉中抬声呼之)旖缚路枳亸(一)钵头弭儞婆(同上)楞(去)拟抳(二)睹噜睹噜(三)吽(四)莎(二合)缚诃(五)

是不空吉祥莲华真言。大心真言心中真言心中心真言。若有有情法瑜伽观。日日如法受持读诵一千八遍者。则尽解除五无间罪。得功德天观视加被为满众愿。观世音菩萨神祐加被。不为一切斗诤刀杖毒药毒虫鬼神灾病夭坏身命。八难怖畏皆得消除。若加持五色线二十一结。安悉香熏。鬼病者佩则得除差。若摩诃迦罗神所作病者。亦便除差。何况鬼病而不愈耶。若加持青线二十一结。疟病者佩则得除差。若加持白线一百八结。诸人民佩。则得解除罪障灾厄。而说阿伽陀药颂曰。

&emsp;&emsp;最胜王真言&emsp;&emsp;奋怒王真言

&emsp;&emsp;悉地王真言&emsp;&emsp;加持于牛黄

&emsp;&emsp;令现暖烟相&emsp;&emsp;点额点心上

&emsp;&emsp;与人共谈论&emsp;&emsp;悉皆而信伏

&emsp;&emsp;药叉罗刹怖&emsp;&emsp;不相求娆恼

&emsp;&emsp;点顶项眉间&emsp;&emsp;髆脐手掌上

&emsp;&emsp;所触于人民&emsp;&emsp;皆得令除灭

&emsp;&emsp;魍魉厄障恼&emsp;&emsp;或有而见者

&emsp;&emsp;亦得令除灭&emsp;&emsp;魍魉之障苦

&emsp;&emsp;若刹帝利家&emsp;&emsp;或输陀罗家

&emsp;&emsp;彼皆喜供养&emsp;&emsp;点脚胫膝掌

&emsp;&emsp;游行而无乏&emsp;&emsp;水火虎狼等

&emsp;&emsp;不令相灾害&emsp;&emsp;和儿孩子乳

&emsp;&emsp;用点眼中者&emsp;&emsp;见地诸伏藏

&emsp;&emsp;若涂于肚上&emsp;&emsp;腹痛病得除

&emsp;&emsp;若和牛乳服&emsp;&emsp;而得身清净

&emsp;&emsp;鬼神不相娆&emsp;&emsp;得灭诸咒诅

&emsp;&emsp;厌蛊蛊毒等&emsp;&emsp;并除恶梦相

&emsp;&emsp;常和牛乳服&emsp;&emsp;或和酥酪服

&emsp;&emsp;或复和蜜服&emsp;&emsp;速令得聪悟

&emsp;&emsp;日诵文言异&emsp;&emsp;此族诸真言

&emsp;&emsp;坛印三昧耶&emsp;&emsp;悉皆得成就

&emsp;&emsp;智慧解如海&emsp;&emsp;为人之所敬

&emsp;&emsp;寿命不灾夭&emsp;&emsp;一切诸罪障

&emsp;&emsp;宿业诸病苦&emsp;&emsp;悉皆得消除

&emsp;&emsp;若和胡麻油&emsp;&emsp;涂头头风病

&emsp;&emsp;速当得除差&emsp;&emsp;如是三真言

&emsp;&emsp;加持熟昌蒲&emsp;&emsp;令现暖烟相

&emsp;&emsp;当复和牛酥&emsp;&emsp;空腹而含服

&emsp;&emsp;经满于百日&emsp;&emsp;声音清和雅

&emsp;&emsp;齿舌得无痼&emsp;&emsp;一切人民闻

&emsp;&emsp;所语音之者&emsp;&emsp;灾厄罪障除

&emsp;&emsp;若常含服食&emsp;&emsp;记识多文辩

&emsp;&emsp;此族诸真言&emsp;&emsp;坛印三昧耶

&emsp;&emsp;尽皆得成就&emsp;&emsp;智慧解如海

&emsp;&emsp;若佩臂上者&emsp;&emsp;不为诸鬼神

&emsp;&emsp;恶难相侵害&emsp;&emsp;若和白芥子

&emsp;&emsp;烧熏治一切&emsp;&emsp;难治鬼神病

&emsp;&emsp;即得便除差&emsp;&emsp;如是三真言

&emsp;&emsp;又复等加持&emsp;&emsp;毕[口\*履]阳愚药

&emsp;&emsp;阿魏多誐啰&emsp;&emsp;青木郁金香

&emsp;&emsp;甘松阇莫迦&emsp;&emsp;毕唎迦芦根

&emsp;&emsp;乾闼罗娑香&emsp;&emsp;芥子献残花

&emsp;&emsp;等量和合治&emsp;&emsp;雨水丸如枣

&emsp;&emsp;盛置磁器中&emsp;&emsp;当置于坛上

&emsp;&emsp;真言加持现&emsp;&emsp;暖烟相阴干

&emsp;&emsp;治疟疮疥癣&emsp;&emsp;毒药等之病

&emsp;&emsp;以药和水用&emsp;&emsp;涂服则除差

&emsp;&emsp;头痛药和油&emsp;&emsp;涂头则疾差

&emsp;&emsp;若患齿疼者&emsp;&emsp;含药则疾除

&emsp;&emsp;腹痛药和水&emsp;&emsp;饮服则除差

&emsp;&emsp;一切骨节痛&emsp;&emsp;以药和酥涂

&emsp;&emsp;疼处则除愈&emsp;&emsp;若伏连瘦病

&emsp;&emsp;药和于暖水&emsp;&emsp;每日洗浴身

&emsp;&emsp;速灭诸罪垢&emsp;&emsp;一切病之恼

&emsp;&emsp;若患鬼神病&emsp;&emsp;以药和苏调

&emsp;&emsp;灌鼻烧熏身&emsp;&emsp;则当得除差

&emsp;&emsp;被鬼殃失音&emsp;&emsp;以药和水点

&emsp;&emsp;顶囟上则差&emsp;&emsp;若患于心痛

&emsp;&emsp;以药和盐汤&emsp;&emsp;饮服则得差

&emsp;&emsp;如是三真言&emsp;&emsp;又复等加持

&emsp;&emsp;雄黄银矿药&emsp;&emsp;暖烟光相现

&emsp;&emsp;雄黄点顶额&emsp;&emsp;髆心及喉上

&emsp;&emsp;银矿点眼中&emsp;&emsp;则证于秘密

&emsp;&emsp;真言明仙人&emsp;&emsp;入药叉罗刹

&emsp;&emsp;阿素洛鬼神&emsp;&emsp;窟中无障碍

&emsp;&emsp;若入尸陀林&emsp;&emsp;鬼神见皆伏

&emsp;&emsp;若涂身手足&emsp;&emsp;结印诵真言

&emsp;&emsp;则得证成就&emsp;&emsp;观世音菩萨

&emsp;&emsp;加祐于胜愿&emsp;&emsp;净居伊首天

&emsp;&emsp;摩醯首罗天&emsp;&emsp;大梵天帝释

&emsp;&emsp;那罗延天王&emsp;&emsp;而为拥护故

&emsp;&emsp;是三真言等加持&emsp;&emsp;牛黄雄黄噪弭啰

&emsp;&emsp;安膳那药郁金香&emsp;&emsp;迦俱皤汁而和合

&emsp;&emsp;加持药现暖烟光&emsp;&emsp;一切香花妙香水

&emsp;&emsp;种种饮食献供养&emsp;&emsp;清净洁择身衣服

&emsp;&emsp;若是俗人每晨朝&emsp;&emsp;受持八戒点眼药

&emsp;&emsp;额顶耳中轮结印&emsp;&emsp;诵母陀罗尼真言

&emsp;&emsp;不空悉地王真言&emsp;&emsp;则得见于补陀山

&emsp;&emsp;七宝宫殿观世音&emsp;&emsp;及见西方宝宫殿

&emsp;&emsp;阿弥陀佛诸菩萨&emsp;&emsp;亦见十方诸刹土

&emsp;&emsp;一切诸佛菩萨众&emsp;&emsp;梵释天王诸天等

&emsp;&emsp;旃茶罗人作业者&emsp;&emsp;缘造过现无间罪

&emsp;&emsp;点此药者即不见&emsp;&emsp;我及十方刹土等

&emsp;&emsp;一切诸佛菩萨众&emsp;&emsp;但得梦见于十方

&emsp;&emsp;一切诸佛菩萨众&emsp;&emsp;观音而为加被护

&emsp;&emsp;便与解除无间罪&emsp;&emsp;当生当得不空王

&emsp;&emsp;真言神通而成就&emsp;&emsp;寿等天年福无量

&emsp;&emsp;种种毒药毒虫等&emsp;&emsp;一切鬼神怨仇怖

&emsp;&emsp;当自尽悉得除灭&emsp;&emsp;人所见者皆欢喜