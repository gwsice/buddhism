# 不空罥索神变真言经卷第二十

## 溥遍解脱陀罗尼真言品第四十一

尔时观世音菩萨摩诃萨。复从座起前礼佛足。曲躬合掌而白佛言。世尊复有一切如来溥遍平等秘密种族不空王神通解脱心陀罗尼真言曼拏罗印三昧耶。能大利益一切有情。能大成显一切不空罥索心王陀罗尼真言广大解脱莲华曼拏罗印三昧耶。惟愿世尊慈哀纳受。世尊此法是一切如来秘密种族三昧耶。莲华种族三昧耶。金刚种族三昧耶。摩尼种族三昧耶。白香象菩萨种族三昧耶。一切佛刹菩萨摩诃萨种族真言坛印三昧耶。

尔时释迦牟尼如来。诰观世音菩萨摩诃萨曰。汝当演此一切菩萨摩诃萨不空王神通解脱心陀罗尼真言曼拏罗印三昧耶。我已随喜而加被之。过现十方九十九殑伽沙俱胝那庾多百千如来。亦为利益一切有情随喜加被。汝应演说今正是时。

尔时观世音菩萨摩诃萨。欢喜微笑便入一切如来溥遍平等秘密种族神通解脱心陀罗尼真言曼拏罗印三昧耶显现三摩地身。放无量种种色光。溥照三千大千世界。一切天宫神宫龙宫。阿素洛宫乾闼婆宫蘖噜荼宫。紧那罗宫摩呼罗伽宫。虚空神宫地下神宫六返大动。时诸天神一时发觉。俱共往诣补陀洛山宝宫殿中。绕佛作礼会座而坐。是时观世音菩萨摩诃萨。睹众集已观念诸佛。寻观变示一切如来溥遍平等秘密种族不空王观世音菩萨摩诃萨。一面三目一十八臂。身真金色颜貌熙怡。相好殊特首戴宝冠。冠有化阿弥陀佛。二手当心合掌虚掌。二中指头相拄。二大拇指二头指二无名指二小指。各微伸屈头相去半寸。一手把三叉戟一手持罥索。一手执澡罐一手把如意珠。一手持宝莲华一手执如意宝幢。一手把橖子枝柯叶果一手安慰仰垂雨宝。一手捻数珠一手把钩。二手合掌大虚掌内。二中指头相拄。二大拇指二头指二无名指二小指头相去三分。二手当脐。以右手背押左手背。以右大拇指。叉入左小拇指岐间相叉。以左大拇指。叉入右小拇指岐间相叉。二手合掌二中指二无名指二小指。右押左相叉屈入掌中。二头指头相拄。其二大拇指右押左屈入掌中。天诸妙绮罗縠衣服七宝璎珞。珠珰镮钏种种庄严。以白罥索衣上络服。结加趺坐宝莲华座。身放无量种种光明。七多罗天神十波罗蜜菩萨瞻侍围翼。大梵天王帝释天主。焰摩王水天王。俱废罗天王伊首罗天王。摩醯首罗天王大自在天王。那罗延天王娑伽罗龙王。罗陀龙王优波难陀龙王。各持水陆众妙杂华天诸宝华。前后围绕恭敬供养。散如来前。合掌观佛目不异顾。尔时观世音菩萨摩诃萨。即于佛前谛观一切。说溥遍解脱心陀罗尼真言曰。

娜莫塞(桑纥反)窒(二合)哩拽特(二合)婆(无贺反一句)怒誐(银迦反又音迦字斤逻反下例同)亸跛(二合)啰底瑟耻谛瓢(毗药反下同呼二句)萨缚(无可反下同)勃陀菩地萨埵(得讫反二合)废(无计反)瓢(三句)娜莫塞(同上)谛瓢(四句)亸詑誐跢俣(愚矩反)呬野(余可反五句)矩攞縒么曳瓢(六句)萨缚苾[亭*夜](亭夜反)啰惹旖暮伽(上七句)弭目讫洒(疏贾反下同)曼拏攞(八句)矩攞亩[寧*吉](宁吉反)[口*(隸-木+士)]瓢(九句)娜莫萨缚跛(二合)啰谛迦(斤逻反下同音)勃陀哩野(十句)室(二合)啰缚迦僧(去)只(虬曳反)瓢(毗遥反十一句)底跢那(去)誐亸(十二句)跛(二合)啰窒(丁律反)半祢(宁礼反)瓢(十三句)娜莫三(去声呼下同)藐誐跢南(引十四句)那莫三(去)藐跛(二合)啰底半那(去)南(引十五句)娜莫舍啰特(能邑反二合)缚底素(苏古反)亸野(十六句)摩诃(去)么戴曳(十七句)那莫旖唎耶(十八句)梅窒(二合)哩野(十九句)跛(二合)啰亩契瓢(同上二十句)菩地萨埵(二合)缚哩野(二十一句)誐拏缚[口*(隸-木+士)]瓢(二十二句)娜莫旖唎耶(二十三句)弭亸皤(蒲饭反)野(二十四句)亸詑誐跢耶(二十五句)啰[可*欠]谛三(去)藐三(去)勃陀(上)野(二十六句)娜谟啰怛(二合)娜怛(二合)啰耶野(二十七句)那莫旖唎耶(二十八句)缚路枳谛湿(攥口舌呼之二合)缚啰野(二十九句)菩地萨埵野(三十句)摩诃(去)萨埵野(三十一句)摩诃(去)迦噜抳迦野(三十二句)翳飘(同上)摩诃(去)哩使(三十三句)旖唎耶誐拏婆(同上)[口*(隸-木+士)]飘(同上三十四句)娜莫塞(同上)讫(二合)哩埵(二合)婆(同上三十五句)缢(乌枳反)[牟*含](牟含反)旖唎耶(三十六句)婆(同上)路枳谛湿(同上)缚啰野(三十七句)穆枯特(二合)只(同上)唎諵(三十八句)旖暮伽(上)啰惹(三十九句)弭目讫洒曼拏攞(四十句)纥(二合)唎娜焰(引四十一句)亸詑誐跢三(去)穆坎(躯严反四十二句)摩诃(去)诺(都落反)钵利讪末地(二合)曳(四十三句)旖[可*欠]弭亸儞(四十四句)摩[革*(卄/(ㄇ@人)/戊)]亸以使曳(四十五句)悉佃睹米么么(四十六句)萨缚苾[亭*夜](亭夜反)曼拏攞(四十七句)萨缚迦唎耶抳(四十八句)萨缚皤曳数(疏古反)者米(四十九句)[口*落]乞洒皤缚睹(五十句)怛[寧*也](宁也反)他(五十一句)唵(喉中抬声引呼)柘啰柘啰(五十二句)旨哩旨哩(五十三句)主噜主噜(五十四句)摩诃(去)迦噜抳迦(五十五句)尾唎尾唎(五十六句)比唎比唎(五十七句)旨哩旨哩(五十八句)摩诃迦噜抳迦(五十九句)枲唎枲唎(六十句)旨哩旨哩(六十一句)弭哩弭哩(六十二句)摩诃(去)钵头(二合)摩[可*欠]塞亸(六十三句)迦攞迦攞(六十四句)枳哩枳哩(六十五句)矩噜矩噜(六十六句)摩诃(去)戌(输律反)驮萨埵(六十七句)翳呬曳呬(六十八句)勃[亭*夜]勃[亭*夜](六十九句)驮缚驮缚(七十句)迦拏迦拏(七十一句)枳抳枳抳(七十二句)矩努矩努(七十三句)播啰么戍(同上)驮萨埵(七十四句)迦啰迦啰(七十五句)枳哩枳哩(七十六句)炬噜炬噜(七十七句)摩诃(去)塞(同上)他(去)么播啰跛亸(七十八句)者攞者攞(七十九句)散者攞散者攞(八十句)弭者攞弭者攞(八十一句)翳絮(知贾反下同)絮翳絮翳(八十二句)皤啰皤啰(八十三句)避唎避唎(八十四句)步噜步噜(八十五句)翳呬曳呬(八十六句)摩诃(去)迦噜抳迦(八十七句)摩诃(去)钵输钵底废(同上)洒陀(上)啰(八十八句)驮啰驮啰(八十九句)縒啰縒啰(九十句)柘啰柘啰(九十一句)[可*欠]啰[可*欠]啰(九十二句)[可*欠][可*欠][可*欠][可*欠](九十三句)呬呬呬呬(九十四句)虎虎虎虎(九十五句)唵(同上)迦啰没啰[可*欠]摩(九十六句)废(同上)洒陀(上)啰(九十七句)驮啰驮啰(九十八句)地唎地唎(九十九句)度噜度噜(一百句)亸啰亸啰(一句)縒啰縒啰(二句)播啰播啰(三句)柘啰柘啰(四句)缚啰缚啰(五句)啰湿弭舍亸娑(去)[可*欠]塞(同上)啰(六句)跛(二合)啰底曼抳亸舍哩啰(七句)入(攥口舌呼之下同)缚啰入缚啰(八句)答播答播(九句)薄伽(上)畔(引十句)素摩[寧*吉](宁吉反)[丁*也](丁也反十一句)野摩婆(同上)噜拏矩废(同上)啰(十二句)没(二合)啰[可*欠]米捺(奴乙反二合)啰(十三句)祢(同上)缚[口*栗]使誐拏(十四句)[敝-ㄆ+頁](毗灭反)旨亸柘啰拏(十五句)素(同上)噜素噜(十六句)主噜主噜(十七句)补噜补噜(十八句)亩噜亩噜(十九句)散捺矩么啰(二十句)[口*論](平声细至入声是弹舌呼)捺(二合)啰婆(同上)娑(去)缚(二十一句)弭瑟努(尼主反)驮曩(轻呼)娜(二十二句)祢(同上)缚栗使那(去)野迦(二十三句)缚虎弭弭驮(二十四句)废(同上)洒驮啰(二十五句)陀(上)啰陀(上)攞(二十六句)地唎地唎(二十七句)度噜度噜(二十八句)詑啰詑啰(二十九句)伽(上)啰伽(上)罗(三十句)野啰野啰(三十一句)攞啰攞啰(三十二句)[可*欠]啰[可*欠]啰(三十三句)么啰么啰(三十四句)播啰播啰(三十五句)柘啰柘啰(三十六句)嚩啰嚩啰(三十七句)嚩啰那(去)野迦(三十八句)縒曼亸婆(同上)路枳亸(三十九句)弭路枳亸(四十句)路鸡湿(同上呼二合)缚啰(四十一句)摩醯(去)湿(同上二合)缚啰(四十二句)亩虎亩虎(四十三句)亩噜亩噜(四十四句)亩野亩野(四十五句)闷遮闷遮(四十六句)薄伽(上)畔(引四十七句)旖唎耶(四十八句)婆(同上)路枳谛湿(同上呼二合)缚啰(四十九句)[口*落]讫洒[口*落]讫洒么么(某甲五十句)萨缚皤曳瓢(五十一句)萨菩钵捺(同上呼二合)啰废(同上)瓢(五十二句)萨缚麧(二合)啰醯(去)瓢(五十三句)萨缚[名*夜](名也反)地瓢(五十四句)萨缚缚驮娜满驮娜(五十五句)亸拏娜逻惹注啰(五十六句)亸塞(同上)迦啰觐女(去)娜迦(五十七句)弭洒舍塞(同上)怛(二合)啰(五十八句)簸哩暮者迦(五十九句)迦拏迦拏(六十句)枳抳枳抳(六十一句)矩努矩努(六十二句)柘啰柘啰(六十三句)印[寧*吉](二合)哩野缚攞暴杖(亭样反)誐(六十四句)者睹啰哩野(六十五句)萨[丁*也](丁也反)三(去)跛啰迦舍迦(六十六句)亸么亸么(六十七句)娜么娜么(六十八句)縒么縒么(六十九句)摩诃(去)亸闷驮迦啰(七十句)苾驮么迦(七十一句)杀播啰弭亸(七十二句)播哩布啰迦(七十三句)弭理弭理(七十四句)絮絮絮絮(七十五句)詑(魑贾反下同音)诧诧詑(七十六句)征(上)征(上)征(上)征(上七十七句)拄(知古反下同)拄拄拄(七十八句)翳抳(尼曳反)野折磨(七十九句)讫(二合)哩亸播哩迦啰(八十句)翳呬曳呬(八十一句)缢(同上)湿(同上二合)缚啰(八十二句)摩醯(去)湿(同上二合)缚啰(八十三句)摩诃(去)步跢誐拏畔惹迦(八十四句)矩噜矩噜(八十五句)播啰播啰(八十六句)迦絮迦絮(八十七句)么絮么絮(八十八句)弭戍(同上)驮弭洒野皤新(八十九句)摩诃(去)迦噜抳迦(九十句)湿废跢拽肾饶(去九十一句)播弭亸(九十二句)喇怛娜么矩絮(九十三句)么罗驮啰(九十四句)萨缚肾惹施啰枲(九十五句)讫(二合)哩亸惹絮摩矩絮(九十六句)摩褐特步亸(九十七句)迦么攞讫(二合)哩亸(九十八句)迦啰亸攞(九十九句)着(亭药反)[可*欠]那縒么地(二百句)弭穆讫洒(一句)跛(二合)啰剑[并*也](并也反二句)婆(同上)虎萨埵散怛底(三句)播哩播者迦(四句)摩诃(去)迦噜抳迦(五句)萨缚羯么婆(同上)啰拏(六句)弭输驮迦(七句)萨缚[名*夜]地跛(二合)啰暮者迦(八句)萨缚舍播哩布啰迦(九句)萨缚萨埵三(去)摩湿(二合)缚縒迦(十句)娜谟窣睹羝(十一句)莎缚(二合)诃(二百一十二句)

溥遍解脱心真言。

唵(同上)没(二合)啰[可*欠]么(一句)废洒陀(上)啰(二句)驮啰驮啰(三句)地利地利(四句)度噜度噜(五句)縒曼亸入缚攞(六句)亩佉吽(七句)莎(二合)缚诃(八句)

溥遍解脱心一字真言。

唵(同上呼)恶(轻呼一句)莎(二合)缚诃(去二句)

尔时观世音菩萨摩诃萨说斯陀罗尼真言之时。三千大千世界六返大动。十方殑伽沙俱胝那庾多百千一切如来应正等觉。于虚空中乘诸妙宝光云台殿。一时显现。于虚空中纭雨诸天种种宝花。宝冠衣服珠璎环玔伞盖幢幡奇诸宝香。溥献供养是诸如来。观世音菩萨摩诃萨并所会众。时诸如来一时赞言。善哉善哉摩诃萨。能善演此一切如来溥遍平等秘密种族神通解脱心陀罗尼真言曼拏罗印三昧耶。摄诸如来溥遍平等秘密种族神通解脱心陀罗尼真言曼拏罗印三昧耶。住斯陀罗尼真言三昧耶中。一时显现是陀罗尼真言三昧耶。喻于三千大千世界百亿日月。作大明炬光照一切溥洽周彻。又如一佛出现于世。即令十方三千大千世界过现未来。满中尘数一切如来而亦出现。此解脱心陀罗尼真言一字真言。能以一坛印三昧耶门。圆入一切如来溥遍平等秘密种族神通解脱心陀罗尼真言坛印三昧耶门。能尽摄持一切陀罗尼真言坛印三昧耶门。为一陀罗尼真言三昧耶门。以斯义故说名不空罥索心王陀罗尼真言。是一字真言亦为一切如来心一字真言。围祐加被。尔时释迦牟尼如来。谓观世音菩萨摩诃萨曰。善哉善哉大悲者能善说此不空王神通解脱心陀罗尼真言一字真言。汝复说此解脱心陀罗尼真言一字真言坛印像法。以少功绩得成悉地。尔时观世音菩萨摩诃萨。白佛言尊者薄伽梵。若复说此解脱心陀罗尼真言坛印法时。唯愿如来神祐加被。令诸有情但当忆念。我即现身与诸愿满得大成就。尔时释迦牟尼如来。赞观世音菩萨摩诃萨言。善哉善哉汝应如是。当溥度脱一切有情满诸愿故。汝应当与诸真言者最胜之愿大悉地门。我已加被此溥遍平等秘密种族神通解脱心陀罗尼真言曼拏罗印三昧耶。汝当说是广大成就曼拏罗印三昧耶门。

## 溥遍解脱心曼拏罗品第四十二

尔时观世音菩萨摩诃萨。欢喜观佛白言世尊。若真言者乐见一切诸佛菩萨摩诃萨者。乐欲供养功德殖福者。乐欲利益一切有情者。乐欲意生曼拏罗悉地成就者。乐欲一切智地三昧耶。与诸菩萨摩诃萨同刹会居者。应于此不空王神通解脱心陀罗尼真言曼拏罗印三昧耶。精勤修习。观置旖字一切智门。随字身量内外同等。无分别心离诸境界。意生作业摄持有情。安住心王同虚空相。成就广大现非现果。出生一切声闻独觉。一切菩萨摩诃萨位。修行一切菩萨摩诃萨一切上愿。令悉满足。具种种业利益安乐一切有情。以一切如来溥遍平等秘密种族不空王观世音菩萨摩诃萨加持自身。或以是印或以缚(无可反)字。置入内心为曼拏罗。加持自身为净法界。除诸有情。自体不空王观世音菩萨离诸垢过。观啰(弹舌呼)字门。自体清净周轮白光。明照清净最上无坏。观迦(斤逻反)字门。因业性离为是法教。身日初色光遍一切。害治诸垢超度生死。观么字门。无住寂静为菩提座。身月光色除诸怖畏。观诃(上)字门最胜暴怒。周轮光焰如坏劫火。怖治众恶降伏诸魔。观唵字门大空无生。加持自体安住法界。无有戏论无二行相。于闲净处纵广五肘。或复四肘净治其地。如法涂摩。标式四门。中图三十二叶七宝莲花。台上起画不空王观世音菩萨。于四面图开敷莲花。台上起画此族菩萨。或画此族菩萨种种印相。或书此族菩萨名字。四面如法列宝金刚界道。一切庄严。中置一十八臂不空王观世音菩萨像。随时香花。阏伽白栴檀香水。涂香末香三白饮食。酥灯油灯敷献供养。烧焯香王召献结界。当于白月八日洁涤涂香。着净衣服食三白食。治建是坛昼夜六时。西门作法趺坐而坐。观莲花处须蕊众叶光焰香馥。于台面上观縒字门。为圆明月光照有情。知千日会自性加持。縒字门现不空王观世音菩萨。身真金色居圆月中。应诸方所如净水月现有情前。心性如是行斯三昧。首上顶会观唵字门。大空无垢如颇胝月。寂静法身一切所依。于眼界中观啰字门。如日光明而观心处。心现等引清净无垢。相应善住神通解脱心陀罗尼真言一字真言。一一字句缘起甚深。无量三昧智类通达。初十旬日如是观置。恭敬承事精进受持为前方便。次十旬日如法恭敬承事供养。为成正觉回向菩提。次十旬日无畏无间承事供养。入持诵轮作成就法。每白月八日断食断语。如法诵念观置声韵。随法光遍调谍无间。数发誓愿勤加护持。是真实心名一切如来溥遍平等秘密种族神通解脱心陀罗尼真言三昧耶心。如来所说了心明道一切色法发光明净。以大悲心三种加持。一切三昧满一落叉。是业成熟于初夜时或后夜时或欲晓时。持真言者当闻吽声鼓声雷声悦意赞声。或见旖暮伽王神境智通悉地成就。身肤肢分皆悉出现。作诸佛事溥现其身。或见不空王观世音像忽自动摇。放大光明遍照三千大千世界。上至有顶下彻地狱皆六震动。地狱剧苦一切有情。皆得度脱上生天界。水陆一切六趣有情遇斯光者。舍此身后尽得除脱种种苦身。或得证见观世音菩萨真金色身。摩顶授与不空清净海智庄严三摩地。所有无始重罪业障则烬消灭。获得离障清净心王庄严蕴身。睹见九十九殑伽沙俱胝那庾多百千一切如来。一时现身伸手摩顶。阏伽供养。当随寻念一切诸佛菩萨摩诃萨观世音菩萨。本初无生复无作者知者见者。加持自身。了知三昧悉地果成所有分别皆从意生。分辩众色悉从心起。定心欢喜住内心观。遍体肢分观旖字门。加以等持品类相入。自然获得清净菩提心三昧耶。广大功德善根相应。谓为世间一切人庶。爱敬供养。大梵天帝释天。那罗延天大自在天。摩醯首罗天净居天。焰摩王水天俱废罗天。日天月天皆自现身。周匝祐护为满诸愿。若不证见观世音菩萨金色身者。当知无始根本罪障皆不除灭。又应六时倍复精进。如法严治身器衣服。涂饰供养依法持诵满一落叉。是业成就。观世音菩萨现金色身。当知除灭无始一切根本重罪业障苦海。若不现者复倍精进。依法持诵满二落叉或三落叉。是业成熟。当定观世音菩萨现大真身。执手指示西方净土阿弥陀佛。坐宝莲华师子之坐。复得阿弥陀佛手摩其头。谓同彼土一切菩萨福命功德。舍此身后往于西方安乐国土。上品莲生具诸相好。识宿住智得不退转。若有苾刍苾刍尼族姓男族姓女有灾厄者。净浴身衣食三白食。如法教语入坛散花。澄心观佛观世音菩萨。如住顶上正念不动。持真言者应令一日不食。诵持神通解脱心陀罗尼真言。加持孔雀尾。拂彼身上。则灭一切恐怖灾厄。当为如来观世音菩萨诸天天众之所祐护。若命终后便得往生安乐国土莲华化生。世尊是不空王神通解脱心陀罗尼真言。随心承事供养曼拏罗三昧耶。以甘松香泥白栴檀香泥。摩涂坛地。四面当心纯白栴檀香泥画开莲花。当心莲花叶上。以郁金香泥白栴檀香泥相和。画金刚杵印。台上摩尼珠印。绕摩尼珠画罥索印。四面莲花台上。画金刚杵印。四面界畔画莲花鬘。中置一十八臂不空王观世音像。随时所得花香香水饮食日日供养。持真言者。应长净浴着净衣服。每从后夜时至明晨时。日没时至三更时。观像轮印而趺坐之。诵神通解脱心陀罗尼真言一字真言一百八遍。午时子时消息诸事。若常如是承事供养。相续无间满一千日。世间所作一切自在无碍成办。蠲除八难无量大怖种种业障地狱傍生。得大财宝为人爱敬。常梦睹见十方刹土一切诸佛。或见观世音菩萨补陀洛山。日日譡诸。给事供养九十二殑伽沙俱胝那庾多百千一切如来。善根福德修集相应。舍此身后往安乐国。上品莲生得住一切如来具见地静观地。具诸胜相以自庄严。证不空神变光明三摩地。以是三摩地力证余无量百千三摩地。常当游往十方刹土供养诸佛。于其食时还至本国。

世尊是不空王神通解脱心陀罗尼真言灌顶涤垢曼拏罗三昧耶。能灭一切罪障灾厄。得不空王广大威德。不为一切鬼神怨难邪忤娆恼。身不夭坏为人爱敬。观世音菩萨观视加护。一切天神而皆戴仰乐所拥护。于闲净处纵广四肘。净涂坛地标郭四门。内院画大海水。中画三十二叶开敷莲花。花干露现。台上画轮。绕轮网刃画火光焰。四面四角画开莲花。台上画宝罥索印如意珠印绕画火焰。外院四面画青宝地。上画百八众宝花树果树。标列界道。四面悬布杂彩幡华。可当坛上安白伞盖。以白栴檀香郁金香夜合花白芥子莲花须和为香水。满盛瓮中。内置七宝上泛诸花。净帛盖口置四门角。依法献置百种花果三百饮食。烧焯香王请召结界而供养之。诵神通解脱心陀罗尼真言一字真言。加持水瓮。以奋怒王心真言。于浴室裹标净结界。其浴床上敷白茅草。结印护身于上趺坐。以天门冬茴香花子甘松香芩陵香等数味治。加持净水和若稠酪。遍涂身分却复揩去。加持香水灌顶浴身。结莲华印加持护身。着新净服加持发髻。出入合掌绕坛行道。门别礼拜烧香供养。东门入坛大莲台面。端身面西结加趺坐。时阿阇梨一手掏珠一手把杵。诵奋怒王心真言三遍加持顶上。又诵奋怒王心真言三遍。加持白芥子水注灌顶上。又结大灌顶印三遍加持顶上。广教忏悔发菩提心。出坛四门复致礼拜。当广供养三宝饮食衣服珍财。能常如是依不空王神通解脱心灌涤法者。得大福聚为诸如来之所加被。一切诸天恒常爱敬。速得一切不空罥索陀罗尼真言最胜成就。三业一切罪障灾疾。燃烬消摩得身清净。心所求法皆得成办。

## 溥遍轮转轮王阿伽陀药品第四十三

世尊复有不空王神通解脱心陀罗尼真言曼拏罗三昧耶阿伽陀药成就三昧耶。护持国邑无诸灾难而说颂言。

&emsp;&emsp;以弭惹耶惹耶药&emsp;&emsp;次以讫驮那俱利

&emsp;&emsp;旖皤野播抳那俱&emsp;&emsp;印捺罗播抳多誐

&emsp;&emsp;干驮毕唎阳愚药&emsp;&emsp;摩诃斫羯啰雌黄

&emsp;&emsp;斫羯啰药莲华须&emsp;&emsp;弭瑟怒讫囒亸药

&emsp;&emsp;素么啰尔素难那&emsp;&emsp;白栴檀香那攞那

&emsp;&emsp;优钵罗华郁金香&emsp;&emsp;瞻卜迦华龙华等

&emsp;&emsp;世黎野迦甘松香&emsp;&emsp;舍么迦香杜么迦

&emsp;&emsp;量等精治和合治&emsp;&emsp;乌施啰香白檀香

&emsp;&emsp;合为香水和为丸&emsp;&emsp;赤铜合盛密固治

&emsp;&emsp;清闲净处净治地&emsp;&emsp;作四肘坛开东门

&emsp;&emsp;中画一百八叶莲&emsp;&emsp;台画二手腕相着

&emsp;&emsp;磔开十指如开莲&emsp;&emsp;四面当画开莲华

&emsp;&emsp;台上当画金刚杵&emsp;&emsp;并罥索印绕火焰

&emsp;&emsp;诸莲华间众宝树&emsp;&emsp;其树华果皆宝成

&emsp;&emsp;藤枝叶华缴树上&emsp;&emsp;标宝界道净严饰

&emsp;&emsp;置不空王观世音&emsp;&emsp;以诸幡华香水食

&emsp;&emsp;灯明敷饰献供养&emsp;&emsp;药合置大莲华台

&emsp;&emsp;帛覆其上当加持&emsp;&emsp;真言者浴香涂身

&emsp;&emsp;着净衣服西门坐&emsp;&emsp;于诸有情发悲心

&emsp;&emsp;诵持神通解脱心&emsp;&emsp;陀罗真言心真言

&emsp;&emsp;加持其药现三相&emsp;&emsp;是名成就伽陀药

世尊是药若得光相。国王佩者除诸怨敌种种灾疫。若诸人佩得灭四重五逆十恶等罪。增诸善梦。所至无阂言论得胜。王难贼难虎狼水火雷电霹雳。一切灾难皆得解脱。不为一切龙蛇虫毒药毒夭害。一切神鬼怖散驰走。诸天善神爱敬拥护。人相都者悉当欢喜。扫人佩者男女吉祥。若置幢头。方圆百里无诸恶风雷雹蝗虫一切等难。常为一切天龙八部而皆拥护。其药便于坛内荫干。

世尊复有不空王神通解脱心陀罗尼真言曼拏罗三昧耶雄黄成就三昧耶。而说颂言。

&emsp;&emsp;纵广四肘净治地&emsp;&emsp;白栴檀香泥涂饰

&emsp;&emsp;唯开东门当心画&emsp;&emsp;一百八叶开莲华

&emsp;&emsp;白栴檀香泥为叶&emsp;&emsp;郁金香泥为台蕊

&emsp;&emsp;沉水香泥为子实&emsp;&emsp;白栴檀香紫檀香

&emsp;&emsp;郁金香等而为泥&emsp;&emsp;台画二手腕相着

&emsp;&emsp;十指磔开头相离&emsp;&emsp;四面图画开莲华

&emsp;&emsp;白栴檀香泥为叶&emsp;&emsp;郁金香泥为台蕊

&emsp;&emsp;沉水香泥为莲子&emsp;&emsp;廓列金刚界道相

&emsp;&emsp;置不空王观音像&emsp;&emsp;杂彩幡华诸香华

&emsp;&emsp;香水饮食果灯明&emsp;&emsp;严饰加持献供养

&emsp;&emsp;以好光明上雄黄&emsp;&emsp;三两精治银合盛

&emsp;&emsp;置莲华台手印上&emsp;&emsp;绯帛覆上法加持

&emsp;&emsp;时真言者洁身服&emsp;&emsp;昼夜六时烧香献

&emsp;&emsp;西门趺坐轮手印&emsp;&emsp;诵持神通解脱心

&emsp;&emsp;陀罗真言心真言&emsp;&emsp;联绵加持白芥子

&emsp;&emsp;打雄黄上恒不绝&emsp;&emsp;上现热烟增光相

&emsp;&emsp;于时像上放大光&emsp;&emsp;是名成就雄黄法

世尊若得光相点眼之者。则得神通证不空如意宝光明广大智庄严三摩地。不空罥索溥遍轮大真言仙三摩地。常为九十九殑伽沙俱胝那庾多百千大仙。围绕为伴。游于一切真言明仙宫殿室宅。为大明仙。常历十方一切佛刹。阿弥陀佛恒住顶上。而不放舍寿增亿劫。复得不空清净毗卢遮那神通三昧耶。于刹那顷周历十方九十九殑伽沙俱胝那庾多百千佛土。随其佛土现作广大不空供养一切如来身上常得放大光焰。念愿诸事皆得成就。若得烟相点眼中者。则证一切密行明仙大仙中仙三昧耶意欲游幸一切天龙。八部山窟湫潭宫殿中者。任入无碍。一切神鬼见自臣伏。任为策役而拥护之。复见一切诸佛菩萨摩诃萨。授与不空王光明具足三摩地。足恒去地四寸而行。若得热相点眼中者。睹诸人众皆得除灭一切灾疾。两相致敬。是点药者当所生处具宿住智。获得不空观安住净身。得证一切不空如来溥遍平等三昧耶门。得一切如来为授灌顶菩萨地记。与诸菩萨摩诃萨同一住地。

## 溥遍轮转轮王神通香品第四十四

世尊复有不空王神通解脱心陀罗尼真言曼拏罗三昧耶中溥遍轮转轮王神通香成就三昧耶。当与真言者。最上供养一切诸佛菩萨摩诃萨。召摄三千大千世界一切大梵天帝释天那罗延天摩醯首罗天一切诸天。摧伏一切药叉罗刹毗那夜迦诸魔鬼神。身皆痛裂怖走十方。摧诸怨敌除诸灾难。若有苾刍苾刍尼信男信女。澡浴清净着净衣服烧焯此香熏馥身者。得灭一切重障灾厄。若常烧焯此香供养。诵神通解脱心陀罗尼真言。以斯陀罗尼真言神通香力。三千大千世界苏弥卢山。一切天宫龙神八部鬼神宫殿。大海江河十六地狱。香气悉至变作种种香光明云。一时照明皆复震动。其诸地狱遇光照者。一时变作莲华之池。其中众生皆脱苦受。上生天上或生人中。傍生有情遇光照者。舍此身后皆得脱离生天人中。若患一切鬼病神病疟病恶疮疥癣诸病恼者。皆净澡浴烧香熏馥。以斯神通解脱心陀罗尼真言神通威力即得除差。当寿终已往生净土。莲华化生脱众苦故。而说颂言。

&emsp;&emsp;一百八分沉水香&emsp;&emsp;乾陀啰娑安悉香

&emsp;&emsp;二香分各三十二&emsp;&emsp;新郁金香小甲香

&emsp;&emsp;此二种香各八分&emsp;&emsp;苜蓿白胶苏合香

&emsp;&emsp;娑攞枳香多誐罗&emsp;&emsp;娜攞那香白檀香

&emsp;&emsp;惹莫迦(斤逻反)香甘松香&emsp;&emsp;如斯九香各三分

&emsp;&emsp;新乾陀钵怛啰香&emsp;&emsp;乌施罗香莲华须

&emsp;&emsp;婆攞迦(同上)香夜合华&emsp;&emsp;新好毕哩阳愚香

&emsp;&emsp;新[名*夜](名夜反)麧(其乙反)啰娜佉香&emsp;&emsp;翳罗香八各二分

&emsp;&emsp;龙脑麝香各二分&emsp;&emsp;石蜜量香五分二

&emsp;&emsp;和白胶香销和合&emsp;&emsp;总先一一净加持

&emsp;&emsp;精洁择持而合治&emsp;&emsp;首末真言常加持

&emsp;&emsp;瓷器银器任盛置&emsp;&emsp;合斯香者闲净处

&emsp;&emsp;白月八日澡洁身&emsp;&emsp;着净衣服净治地

&emsp;&emsp;作四肘坛如法涂&emsp;&emsp;当开东门当心画

&emsp;&emsp;三十二叶七宝莲&emsp;&emsp;台画二手腕相着

&emsp;&emsp;磔开十指如开连&emsp;&emsp;绕二手上五色云

&emsp;&emsp;四面当画开莲华&emsp;&emsp;台上画诸手印相

&emsp;&emsp;于诸华间画莲鬘&emsp;&emsp;四门莲台罥索印

&emsp;&emsp;四角空色画风天&emsp;&emsp;半身出现被天衣

&emsp;&emsp;四面种种色华鬘&emsp;&emsp;幖帜金刚界严洁

&emsp;&emsp;香合置于大莲台&emsp;&emsp;手印心上绯帛盖

&emsp;&emsp;置不空王观世音&emsp;&emsp;持绯线索围坛界

&emsp;&emsp;以诸幡华具庄严&emsp;&emsp;香华香水三白食

&emsp;&emsp;酥灯油灯敷供养&emsp;&emsp;昼夜六时东门坐

&emsp;&emsp;烧香供养勤护持&emsp;&emsp;时别轮印当诵念

&emsp;&emsp;不空神通解脱心&emsp;&emsp;陀罗真言心真言

&emsp;&emsp;加持于香三七遍&emsp;&emsp;奋怒王心真密言

&emsp;&emsp;加持香上一七遍&emsp;&emsp;日日随心献供养

&emsp;&emsp;旖暮伽王观世音&emsp;&emsp;一切诸佛菩萨众

&emsp;&emsp;四十九日作是法&emsp;&emsp;或复一二三百日

&emsp;&emsp;要得香上现三相&emsp;&emsp;乃得称名神通香

世尊如是常恒六时。于道场内于诸有情发大悲心。自心观心圆成縒字。观视縒字全变出现不空王观世音菩萨。相好光明如日初出。结加趺坐金刚台座。手执香炉烧焯此香。诵神通解脱心陀罗尼真言一字真言加持自身。供养十方一切诸佛菩萨摩诃萨众。从此身中观置出现无量无边不可说不可说不空王观世音菩萨身。满量十方一切佛刹一一佛菩萨摩诃萨前。诵神通解脱心陀罗尼真言。手持香炉观置出现无量无边种种杂色。香光明云幢幡宝盖。华冠璎珞珠珰镮钏。天妙衣服妙华杂拂。宫殿楼阁宝座台榭。供养一切诸佛菩萨摩诃萨。结供养印诵持真言。赞礼诸佛菩萨摩诃萨。假是不空王神通解脱心陀罗尼真言广大神通供养威力。溥于十方九十九殑伽沙俱胝那庾多百千如来佛会。等作无量无边种种。供养一切诸佛菩萨摩诃萨众。彼等诸佛一时赞叹。皆结不空供养印。诵不空王神通解脱心陀罗尼真言。俱以神通安慰加被。与大福聚善根相应。随一一佛得俱胝那庾多百千积集善根相应。复观縒字法性无生。复观无量身复为一身。合此一身而为縒字。字性无生复观自身身性自空。若有苾刍苾刍尼族姓男族姓女。于一千日清净如法。随心严洁曼拏罗。随时以诸草华香水。供养观世音菩萨。昼夜六时烧焯此香。忏悔发愿如法修观。诵神通解脱心陀罗尼真言一字真言。自誓要祈受菩萨戒。求于阿耨多罗三藐三菩提。满一千日或二千日。或三千日或四千日。必定当得十方九十九殑伽沙俱胝那庾多百千如来。一时现身为授记莂。证不空如意摩尼光广大智三摩地。不空罥索溥遍轮大真言仙三摩地。不空清净毗卢遮那神通三摩地。不空十地神通三摩地。当于净土莲华化生。忆知俱胝所生宿命。乃至无上正等菩提更不退转。若龙湫边七日七夜。加持此香烧献作法。诵神通解脱心陀罗尼真言一字真言满一千遍。则得龙王欢喜致敬降注大雨。若城门首作法加持。此香烧献诵斯真言一百八遍。则令城邑除诸灾疾。令诸人众快乐安住。若大众中作法加持。此香烧献诵斯真言二十一遍。令诸人众欢喜致敬灭众灾障。若真言者加持此香烧熏自身。常为他人恭敬爱念。若加持香烧熏一切病人七遍。则得除差。若加持香烧熏被毒之人七遍。则得除差。若绕一切果木田苗处。诵念作法加持香烧一百八遍。则当不为一切恶风雹雨之所损坏。果实繁多滋味具足。若于一切城邑聚落。伽蓝宅内诵念作法。加持香烧一百八遍。令诸灾怪一时得除。若烧此香熏身衣服。所往处者无诸障难。若高楼上烧此香熏螺裹真言七遍。大吹七声四生有情闻螺声者。皆得灭诸罪障灾怪。若山顶上面向恶风雷雹起处。诵念作法加持香烧一百八遍。即得止御一切除散。若临终人前烧焯此香。诵神通解脱心陀罗尼真言一字真言满七遍者。舍此身后即往净土。莲华化生。见九十九殑伽沙俱胝那庾多百千如来应正等觉。获大善根。若天寺中诵念作法。加持此香称天像名。烧熏天像一千八遍。即得一切天神悦护。若于一切天龙八部形像作法者。皆当奋怒努目猛视。诵念作法一加持此香。随称所天名。一烧熏天像一千八遍。令所天像吐噜地啰。持真言者见时便取。点额点眼口含涂身。所作诸事皆得成就。便得一切药叉侍祐。获大身力一切鬼神畏敬拥护。若诵念作法加持此香。称大梵天名。烧熏大梵天像一千八遍。大梵天像身手出乳。持真言者见时便取涂身。则得身如大梵天身。若诵念作法一加持此香。称那罗延天名。一烧熏那罗延天像一千八遍。那罗延天像身出香水。持真言者见时便取涂身。则得身如那罗延天。手执大轮腾空自在。若诵念作法一加持此香。称大自在天名。一烧熏大自在天像一千八遍。大自在天像身出津汗。持真言者见时便取涂身。则得身如大自在天。执三叉戟腾空自在。如是一一于诸天像凡作法者。先用一字真言加持天像头满一万遍。便即作法则如所愿。

世尊是不空王神通解脱心陀罗尼真言曼拏罗三昧耶。九头龙王成就三昧耶。加持白栴檀香末蜡和。图捏龙王。身量四把。冠髻面目手脚指节贯带衣服。状如天神严丽端好。头上顶后出九蛇头。其神头身以金庄饰。作曼拏罗。中置龙王严设供养。每日时别诵神通解脱心陀罗尼真言。加持此香烧熏龙王二十一遍。诵奋怒王心真言加持白芥子。打龙王上七遍。如是昼夜六时不绝。令龙王像起变自行。持真言者见起动时。以迅怒心诵奋怒王心真言。加持白芥子打龙王上。令使升空自在腾行。持真言者见升腾时。心便思量变此坛地为大湫池。安置是龙。大奋怒心诵奋怒王心真言。加持白芥子打此坛地一千八遍。得难陀龙王变斯坛地为大湫池。二龙居止。若有人民一切鸟兽。饮斯水者或复浴者。皆得除灭一切灾病垢障重罪。常得依时降大甘雨。成就果实具多滋味。若于深山大洞门首。含香诵念作法。一加持此香一烧满千八遍则得洞门而自开坦入中无阂。