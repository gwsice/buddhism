# 不空罥索神变真言经卷第四

## 秘密印三昧耶品第四之二

成就印。

二手合掌大虚掌内。二头指二无名指。平屈头相拄。二中指微曲竖合头。出二头指二无名指头上一节。二大拇指相并微屈竖。头去二头指侧面一寸四分。二小指各竖。搏无名指侧相去二寸印真言。

唵(一)睹噜睹噜(二)钵(二合)头米(三)旖暮伽(上)悉地(四)吽(五)

是印三昧持结之者。观世音菩萨速疾加被。旖暮伽王出世间法皆当成就。福德增盛为人欣赞。一切天神而祐护之。

金刚莲花心印。

覆右手掌。仰左手掌。其二手背相着。右小指叉左大拇指岐间。右大拇指叉左小指岐间。左右头指各急屈掌中左右中指。无名指各相并。伸着手背。置印当心端身正坐。心如金刚净念不动印真言。

唵(一)旖暮伽(上)纥(二合)唎娜野(二)钵(二合)头米(三)陀(上)啰陀(上)啰(四)钵(二合)头么陀(上)啰(五)摩诃漫拏攞纥唎娜野(六)吽(七)

此印三昧彼结持者。诵秘密心真言一七遍者。于诸作法资运成就。

罥索印覆左手掌当心下。大拇指屈向掌。头去掌一寸。其头指中指无名指小指。各微屈头。其四指间各相去一寸。象莲华叶。右手仰。掌当左手背上。七寸。大拇指屈向掌。头向掌一寸中指屈头。当大拇指。甲背相去一寸。头指无名指小指。向掌微屈。

印真言。

唵(一)播输(去)播底播舍陀(上)啰(二)舍跢娑(去)诃(去)塞啰(三)啰湿弭(四)跛(二合)啰底漫抳跢迦野(五)旖迦(二合)唎洒抳(六)菩陀(上)儞三(去)菩陀(上)泥(七)步噜步噜(八)旖暮伽(上)播舍悉悌(九)吽(十)

此印三昧彼持结者。一诵母陀罗尼真言。加持印一。以右手向外。掷之满于三遍。左手定住。又诵秘密心真言七遍。乃解散印。由是则摄阿耨菩提三昧种智。住意识中。当所生处得大人相。一切天神爱护瞻眺。十方诸佛菩萨喜乐观视。观世音菩萨摩顶赞劝。于无始劫谤讟正法大邪见罪皆得除灭。所得福祚如见我身。譬须弥山。

大宝幢印。

合掌大虚掌内。二无名指二小指。直竖相并合头。二中指各屈头。押二无名指侧上第一文。令头相去二分。二头指屈头相拄。二大拇指各搏头指侧。直伸臂上印当顶上。

印真言。

唵(一)窒(二合)[口*履]野特(能邑反下同音二合)婆(无何反下同)努誐跢(二)避诜者都(三)萨缚窒(二合)[口*履]野特(二合)婆(四)避晒阶(五)钵(二合)头么播抳(六)素(苏古反)钵(二合)头米(七)旖暮只(虬曳反)萨缚亸詑誐跢(八)地瑟耻谛吽(九)

此印三昧持结之者。则同十方一切如来手授灌顶。又问观世音菩萨手授灌顶。当所生处证真言仙大转轮王三昧耶。得此不空王三昧现前。烦恼盖障摧灭除解。生处世间福寿无限。

奋怒王印。

合腕相着竖开掌。二中指二无名指二小指。头各并相着似屈。相去半寸。二头指各搏中指侧中节。上屈如钩。二大拇指各竖申之。相去半寸。置印顶上。频眉努目。作大嗔怒。左顾右视。

印真言。

唵(一)矩噜陀(上)啰惹(二)摩诃(去)暮伽(上三)歌那歌那(四)萨缚讷瑟吒(上)吽(五)

此印三昧能摧一切恶天龙神一切恶人。恶心回伏。亦能摧坏须弥山王。诸恶毗那夜迦。一切眷属皆自允伏。一切诸天沙门婆罗门毗舍首陀。欢喜致敬成就诸法。

多罗菩萨印。

合掌虚掌内。二手十指微屈竖。合头相着。

印真言。

唵(一)钵头(二合)么跢[口*(隸-木+士)](二)睹噜睹噜(三)吽(四)

此印三昧亦能成就一切事业。

大白观世音菩萨印。

合掌其掌下开一寸。二头指二中指二无名指。各竖相并合头。二大拇指各竖。搏头指侧上相去一寸。二小指各竖微屈。头相去八分。

印真言。

唵(一)摩诃(去)钵头(二合)米(二)湿废譡倪(三)虎噜虎噜(四)莎缚诃(五)

此印三昧能集众法速证成就。

毗俱胝菩萨印。

合掌二中指二无名指二小指。各竖相并合头。二头指各[打-丁+必]在中指无名指岐间。头相拄。二大母指并申。押二中指中节上。合口切齿嚬眉努眼。嗔怒顾视。

印真言。

唵(一)苾(二合)[口*履]矩胝(上)钵头(二合)米(二)跢啰跢啰(三)吽(四)

此印三昧摧伏一切能满诸愿。

白身观世音母菩萨印。

是白身母印同前大白观世音印。

印真言。

唵(一)钵头(二合)么(二)半拏啰缚枲儞(三)矩努(知古反)矩努(同上四)莎缚诃(五)

一切天神印。

合腕相着。二中指平屈头相拄。其余八指各散磔开。岐间相去一寸。总微屈头。头勿相着。

印真言。

唵(一)旖暮只(虬曳反)钵(二合)头么(二)缚罗祢(三)悉[亭*夜]悉[亭*夜]吽(四)

是印三昧召诸天神。住会坛内欢喜护持。

一切使者印。

合掌虚掌内。如未开莲花。

印真言。

唵(一)萨缚怛啰(二合)誐弭儞(二)旖皤歌野(三)涝(卢告反)[寧*吉](宁吉反)唎(二合)抳吽(四)

是印三昧召诸天女药叉使者。皆来会住。

七多罗天女印。

合腕相着。二大拇指屈入掌中。各正捻无名指根第一文。各以头指无名指小指。急握大拇指上拳。二中指各微屈头。相去半寸。

印真言。

唵(一)旖暮只(虬曳反)儞(二)跢嚟哆啰耶(三)钵头(二合)么步臡(如兮如)吽(四)

此印三昧能伏一切众恶天神。祐护坛法。

马头观世音印。

合掌虚掌。二头指屈入掌中。令背相着。二大拇指并申。押二头指中节上。

印真言。

唵(一)度噜(二)跢噜攞(三)钵头(二合)米(四)旖暮只(虬曳反)吽(五)

此印三昧于诸法中最为奇胜。

皤拏缚目佉印。

合掌虚掌。二中指各却。[打-丁+必]押头指上第一节上。头相拄。二头指头各拄二无名指侧上。二大拇指相并邪申微竖向上。

印真言。

唵(一)缚拏缚目溪(二)儞讫(二合)蔺跢野(三)讷瑟吒(上)吽(四)

是印三昧能契一切金刚明法。能祐一切三昧疾现。

青颈观世音印。

合掌虚掌。二大拇指屈入掌中。二头指各握大拇指上节。二中指二无名指二小指微屈头相拄。

印真言。

唵(一)钵头米(二合)儞攞建制(尼例反二)湿(二合)缚(三)啰步噜步噜吽(四)

此印三昧能祐成就一切三昧。

十一面观世音印。

合腕相着。二大拇指各横屈掌中。各以头指中指无名指小指。握大拇指作拳。拳面相合。面目熙怡发大悲心。

印真言。

唵(一)噪[名*養](名养反)婆(无可反)娜泥(二)跛(二合)啰枲娜(三)舍縒野吽(四)

此印三昧能祐成就一切明法。无所障碍伊首罗天印。

合掌虚掌。二中指二无名指二小指。并竖合头。二头指各屈。押中指侧中节上如钩。二大拇指相去四分。微邪竖。头去二头指头八分。

印真言。

唵(一)钵(二合)头米湿(二合)缚[口*履](二)娑(去)陀(上)野吽(三)

此印三昧召集一切伊首罗天。皆来会住而为祐护。

摩醯首罗天印。

准前印改左头指竖微屈。改二中指头相拄。押二无名指侧上第一文。

印真言。

唵(一)旖暮只(虬曳反)湿缚[口*履](二)吽(三)

此印三昧治罚一切弊恶鬼神。

焰摩王印(旧云阎罗王讹也)

二手八指。右押左入掌相叉相钩。指面相着。二大拇指各竖磔开。微屈相去半寸。当先急向头上。后置心上。大拇指上下来去。

印真言。

唵(一)縒么[口*履](二)跢唎跢唎(三)吽(四)

此印三昧召请焰摩王。来赴会坐欢喜护祐。

水天印。

左手仰掌当左奶房下。五指微屈如莲花叶。右手当心覆掌。大拇指小指各竖屈掌中。头指中指无名指各散磔开。头相去一寸微屈。

印真言。

唵(一)娜誐(二)钵(二合)头弭儞(三)吽(四)

此印三昧呼召一切诸大龙王。皆来坛会欢喜护佐。

毗沙门王棓印。

二手反背相合。二头指二中指二无名指二小指。各反相钩指面相着。直竖二大拇指。向外磔开。先急右转后置当心。

印真言。

唵(一)药[起-巳+乞]洒(二合)地钵底(二)素噜素噜(三)吽(四)

此印三昧摧破一切药叉鬼神恶心散坏。

大梵天王印。

左手准前水天印。右手屈肘。当与髆齐。大拇指微屈向掌。头指微屈。去大拇指头一寸。中指无名指小指直竖相并。

印真言。

唵(一)旖暮只(虬曳反二)没(二合)啰[可*欠](二合)么(三)噜底(丁礼反)吽(四)

此印三昧能现梵天一切天法。

苦行仙人印。

准梵天王印。改右手头指大拇指。搏中指竖申。小拇指屈如钩。

印真言。

唵(一)[口*履]使缚啰祢(二)旖暮伽(上三)步臡(同上)吽(四)

此印三昧召集一切苦行明仙。合掌致敬赞喜顶礼。

毗瑟怒天轮印(旧云那罗延天)

合掌右手五指各散磔开。左手头指中指无名指小指。叉入右手头指中指无名指小指中节岐间。外出。握右手四指。其左四指头。当右手五指岐间。左大拇指押右头指节上右大拇指直竖。

印真言。

唵(一)旖暮只(虬曳反二)弭瑟拏啰(三)钵(二合)头么那髀(四)娑(去)啰縒漫亸步臡(五)莎缚诃(六)

此印三昧能摧一切阿素洛众敬伏驰散。

大自在天印。

左手屈肘。仰掌向前。五指作把大果势。右手屈肘当与髆齐。大拇指捻小指甲上。其头指中指无名指。各竖磔开。

印真言。

唵(一)噜捺(二合)啰睹征(上二)弭理莎缚诃(三)

此印三昧能摧一切疟鬼食精气鬼皆怖驰散。

大自在天儿印。

右手头指直申。大拇指横屈掌中。以中指无名指小指。急握作拳。左手亦同右手。其右手拳侧拄腰上。头指向前。其左手拳。侧置心上。以头指向外指之。怒目大嗔。

印真言。

唵(一)铄讫底(二合)陀(上)嚟(二)旖暮伽(上)缚底(三)莎缚诃(四)

此印三昧降伏一切作障鬼神。

日天子印(梵云阿昵底耶)

二手仰掌侧相着。二大拇指各横掌中。各屈头指押大拇指上节。二中指二无名指二小指。各相并微屈向掌。

印真言。

唵(一)娑(去)[可*欠]塞(二合)啰计啰臡(二)吽都理(三)莎缚诃(四)

此印三昧能放百千光明日天祐护。

月天子印(梵云素摩)

准前仰掌。侧并相着。二大拇指各竖申。二头指各竖微屈。二中指二无名指二小指。各屈作拳。

印真言。

唵(一)素么(二)跛(二合)啰髀吽(三)

此印三昧为诸星天照曜护持。世尊如是印三昧耶。一一能成一切事业。能灭一切灾厄罪障。而广庄严旖暮伽王广大解脱莲花曼拏罗三昧耶。是修行者。身常净浴衣服香洁。应食净食。于诸有情起大悲心。恭敬和上阿阇梨。心恒尊重恭敬供养观世音菩萨摩诃萨。受持是法求佛菩提。亦勿参使不同业人。非自阿阇梨。及不明法人。不求菩提人。和杂作法呈说境界。常自密默精勤修学。末香涂香涂摩手上。烧香供养轮结于印。持勿露结违犯三昧。随一一印三昧耶相观照同现。诵之三遍。作法持诵忏悔发愿行道礼赞。日日获得百千俱胝数倍功德诸大福聚。当为十方一切如来诸大菩萨。授职记莂。一切诸天欢喜祐护。得于世间最大供养。具足成就一切陀罗尼真言坛印三昧耶。当所生处命不灾夭。获得不空悉地大真言明仙轮王三昧耶。有大慧辩。而于一切天仙大众演说此法。得大无畏为人尊重。当于观世音菩萨会中生育。若命终时身心寂静如入禅定。遂得一切诸佛菩萨摩诃萨。一时唤言真实佛子。来我土中。我土是汝生长住处。从此生后乃至菩提。更不堕落三涂恶道。生生不受胎卵湿化。寿恒不退。从一佛刹至一佛刹。莲花化生具宿命智。

## 法界密印庄严品第五

世尊此广大解脱莲华曼拏罗三昧耶种种手印。诸器仗印广博无量。譬如大地。一切有情生育依住。譬如如来一切智智。一切有情依住满足。若随喜者。当知是人得灭众罪。于斯三昧当得成就。若修治者住大悲心。具持真言净戒律仪。受持读诵不空罥索心王母陀罗尼真言三昧耶。求于无上正等菩提者。若能如法。图画广大解脱莲花曼拏罗印三昧耶。受持供养。随观一切三昧。相俱精进修学者。当知是人如大轮王。具足七宝威德无量。导化四洲。随所至处一切有情。莫不敬伏而得尊仰。一切毗那夜迦药叉罗刹恶神鬼等。便自臣伏发欢喜心。或则灭坏或复驰走。贼谋仇怼亦皆除解。无始重罪一切病恼亦皆坏灭。世尊如是说此法者。为诸有情得安乐故说。为得成就一切三摩地故说。为除一切罪障故说。为降伏一切恶鬼神故说。为得一切菩提故说。为令一切持真言者。发生种种三昧智观相应慧解故说。令得遍依广大解脱莲华坛印一切三昧耶一切相状。图画一切广大解脱莲华坛。开敷莲华台上。图画一切手印诸器仗印一切宝花果印者。皆绕印上火光光焰。其诸莲花枝条茎叶。分布色相。一切印相皆像生相。鲜丽妙好。所谓执一切宝果印执一切金刚果印。执三股金刚杵印执宝箭印。执曼拏唎印执金刚莲花印。执莲花鬘印执跋楞伽印。执跋折啰跛啰瑟耻多印执湿缚娑印。施无畏印弹指赞叹印。拳印期克印。未只临皤印合掌钩印。狱印执锁印。思惟印执宝手印。执善金刚杵印执不空莲花印。执金刚铃印执剑印。执三叉戟印执杵印。执宝仗印执花棓印。执索印执大鱼印。执宝轮印执宝螺印。执无缘果印执石榴果印。执月印执日印。执锤印执杨枝印。捧宝花印执数珠印。执五股金刚杵印不空罥索手印。不空成就印。如是手印。皆指腕上。画七宝镮钏种种庄饰。随手。

印真言。

唵(一)旖暮伽(上二)漫惹唎(三)弭利旨利(四)吽(五)

唵(一)旖湿(二合)缚縒野(二)乞洒拏弭誐底(丁礼反三)吽(四)

唵(一)皤野缚啰祢(二)睹置(三)吽(四)

唵(一)萨缚亸詑誐跢(二)地瑟(二合)耻羝(三)避唎避唎(四)吽(五)

唵(一)钵头(二合)么(二)纥(二合)唎娜野(三)母瑟征(上四)吽(五)

唵(一)弭娑(去)罗弭娑(去)啰(二)萨缚摩烂(弹舌呼之)怛惹野(三)吽(四)

唵(一)弭驲(二合)临(去音弹舌呼之)皤野(二)虎噜虎噜(三)吽(四)

唵(一)怏(于向反)矩舍(二)旖暮伽(上)迦唎洒野(三)吽(四)

唵(一)迦缚者野(二)睹噜睹噜(三)吽(四)

唵(一)旖暮伽(上)赏迦理(二)弭[口*履]弭[口*履](三)吽(四)

唵(一)旖暮伽(上)振跢么抳(二)睹征(上)睹噜(三)吽(四)

唵(一)旖暮伽(上)播抳(二)旨理旨理(三)吽(四)

唵(一)跋驲啰(二)睹旨旨[口*(隸-木+士)](三)吽(四)

唵(一)旖暮伽(上)纥(二合)[口*履]那野(二)柘啰柘啰(三)戍(输律反下音同)陀(上)萨埵(四)吽(五)

唵(一)旖暮伽(上)缚底(二)旨智旨智(三)吽(四)

唵(一)苾[亭*夜]渴誐(二)嗔娜野设咄[口*輪](三)吽(四)

唵(一)窒(二合)[口*履]曼拏攞(二)播[口*履]戍悌(三)避智避智(四)吽(五)

唵(一)素噜素噜(二)吽(三)

唵(一)么抳么抳(二)吽(三)

唵(一)补涩波(二)缚底惹野(三)吽(四)

唵(一)步地只跢播舍(二)陀(上)罗陀(上)罗(三)吽(四)

唵(一)钵头(二合)么播舍(二)毗输(去)悌(三)吽(四)

唵(一)跋驲啰播苫(二)皤缚睹(三)亩噜亩噜(四)吽(五)

唵(一)振跢么抳播舍(二)缚啰泥(三)吽(四)

唵(一)斫羯(二合)啰播舍(二)旖素啰[寧*吉](宁吉反)伽(上)跢迦(三)度噜度噜(四)吽(五)

唵(一)窒(二合)[口*履]输(去)理播舍(二)弭路迦耶(三)跢啰耶(四)吽(五)

唵(一)那伽(上)播舍(二)满陀(上)耶(三)羯侘野(四)讷瑟吒那伽(上)南(五)播舍播跢野(六)吽(七)

唵(一)惹路皤缚(二)那(去)啰那(去)啰野(三)吽(四)

唵(一)战捺(二合)啰弭么[口*(隸-木+士)](二)弭输(去)陀(去)耶(三)陀(上)迦嚂啰湿弭缚嚟(四)吽(五)

唵(一)菩陀(上)野(二)吽(三)

唵(一)弭惹野(二)补喇拏陀(上)[口*(隸-木+士)](三)吽(四)

唵(一)破路特(二合)皤髀(二)步唎吽(三)

唵(一)补(二合)喇拏漫拏[口*(隸-木+士)](二)惹野吽(三)

唵(一)娑(去)[可*欠](去)塞啰(二)啰湿弭(三)枳啰臡(四)吽(五)

唵(一)萨缚讷瑟吒(上二)跛(二合)啰[可*欠]啰(三)舍縒野(四)吽(五)

唵(一)摩怒弭输(去)陀(上)野(二)么攞弭么黎(三)吽(四)

唵(一)补涩波缚底(二)素健陀(上)缚黎(三)吽(四)

唵(一)舍跢娑(去)[可*欠](去)塞啰(二)俣抳底(三)乞洒拏乞洒拏(四)吽(五)

唵(一)跋驲噜乞使播(二)苏旨目佉(三)旨智旨智(四)吽(五)

唵(一)旖暮伽(上二)跛(二合)啰底[可*欠](去)亸(三)播舍歌悉羝(四)吽(五)

唵(一)萨缚怛(二合)罗亩伽(上二)悉[亭*夜](亭夜反下同)悉[亭*夜](三)娑(去)陀(去)野(四)吽(五)

如是莲花手印三昧耶。若常一一依三昧耶。字观相应受持读诵者。所有盖障五逆重罪。当自除灭不坠恶道。凡所施为则得成。见不空广大解脱莲华曼拏罗三昧耶。于当来世证趣阿耨多罗三藐三菩提处。为阿弥陀佛之真子。从法化生。奉觐供养殑伽沙俱胝那庾多百千善逝如来。积集无量福聚资粮。是诸如来。无量称叹诸福业事。为授一切菩提记别。

一切器仗地印。摩尼宝印宝花印。宝莲花印宝珠花鬘印。数珠印白螺印。五色螺印宝金轮印。缭[折/糸]棓印铁槊印。独股金刚杵印三戟叉印。钵置娑印横金刚杵印。金刚钺斧印一底唎首唎印。金刚宝杵印宝槊印。羯摩金刚杵印如意珠印。大横刀印宝杖印。罗矩咤印大自在天三叉戟印。刀索印铁钩龙印。突噜摩印赤宝珠树印。钺斧轮印钺斧棓印。手出火焰印宝珠光焰印。五色光印姥娑罗杵印。努罗树绳印钺斧印。耳珰印吉祥瓶印。五色吉祥石印山树石印。须弥山印蟠龙印。伞盖印大幢印。大鱼印小鱼印。龟印难儞迦缚跢左万字相印。苾[亭*夜]曼拏理印苾[亭*夜]印。圆头三叉印刀子印。曲刀印大莲花鬘印。窒[口*履]输罗弃耶印暮巽抳铁棓印。牝抳波攞印不空牙印。折咄没陀啰印四牙印。遇攞迦印螺轮印。三股金刚螺杵印两股金刚螺杵印。珠螺印莲花螺印。邬刺头缚钵吒攞印师子头口印。命命鸟印迦陵频伽鸟印。共命鸟印凫雁鸟印。鸳鸯鸟印娑罗娑鸟印。白鹭鸟印白鹤鸟印孔雀鸟印焰摩王棓印。四面神印四围镜印。三叉戟旛印宝瓶印。半月轮印日轮印。四莲花印三莲花印。大海印手捧花印。梵夹印斑鹿皮印。五股金刚杵印商迦梨金刚锁印。妒啰拏金刚柱门印宝钵印。袈裟印迦佉罗迦锡杖印。迷抳印米祢迦基陛印。宝腰带印注拏顶印。络膊宝索印园林宝树花印。三斜角印普遍金刚杵印。

世尊此旖暮伽王广大解脱莲花曼拏罗印三昧耶。若图画者。皆须如法彩色鲜洁。勿和皮胶。当画彩印。皆使妙好青白分明。其相像生。随坛法则一一摸画。或白氎上绢上。壁上板上纸上。随其一一大小坛量三昧耶。随心画之。皆得供养。若常如法图画是广大解脱莲华曼拏罗。供养诵念者。自然除灭十恶五逆四重等罪。得观世音菩萨摩顶。教诏是陀罗尼真言法曼拏罗法。印法或有见者。亦令灭除恶业罪障。又得十方一切诸佛。我释迦牟尼佛。并诸菩萨摩诃萨。皆当护祐如所爱子。是故智者应常精勤。真实受持如法修学。当令正获不空王广大解脱莲花曼拏罗印三昧耶。