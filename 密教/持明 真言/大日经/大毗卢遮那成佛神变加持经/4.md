## 大毘卢遮那成佛神变加持经卷第四

大唐天竺三藏善无畏共沙门一行译

### 密印品第九

<a name="yan-shuo-mi-yin"></a>尔时薄伽梵毘卢遮那。观察诸大众会。告执金刚祕密主言。祕密主有同如来庄严具。同法界趣幖帜。菩萨由是严身故。处生死中巡历诸趣。于一切如来大会。以此大菩提幢。而幖帜之。诸天龙夜叉乾达婆阿苏囉揭噜茶紧那囉摩睺罗伽人非人等。敬而遶之受教而行。汝今谛听极善思念。吾当演说。如是说已。金刚手白言。世尊今正是时。世尊今正是时。

<a name="ming-fei1"></a>尔时薄伽梵。即便住于身无害力三昧。住斯定故。说一切如来入三昧耶遍一切无能障碍力无等三昧力明妃曰。

南麽三曼多勃驮喃(一)阿三迷(二)呾履(二合)三迷(三)三麽曳(四)莎诃(五)

祕密主如是明妃。示现一切如来地。不越三法道界。圆满地波罗蜜。是密印相。当用定慧手。作空心合掌。以定慧二虚空轮。并合而建立之。颂曰。

&nbsp;&nbsp;&nbsp;&nbsp;此一切诸佛&nbsp;&nbsp;&nbsp;&nbsp;救世之大印

&nbsp;&nbsp;&nbsp;&nbsp;正觉三昧耶&nbsp;&nbsp;&nbsp;&nbsp;于此印而住

<a name="xu-kong-lun-ru-zhang-zhong"></a>又以定慧手为拳。虚空轮入于掌中。而舒风轮。是为淨法界印。真言曰。

南麽三曼多勃陀喃(一)达摩驮睹(二)萨嚩(二合)婆嚩句痕(三)

复以定慧手。五轮皆等。迭翻相钩。二虚空轮。首俱相向。颂曰。

&nbsp;&nbsp;&nbsp;&nbsp;是名为胜愿&nbsp;&nbsp;&nbsp;&nbsp;吉祥法轮印

&nbsp;&nbsp;&nbsp;&nbsp;世依救世者&nbsp;&nbsp;&nbsp;&nbsp;悉皆转此轮

真言曰。

南麽三曼多勃驮喃(一)伐折囉(引二合)呾麽(二合)句痕(二)

<a name="gui-ming-he-zhang"></a>复舒定慧二手。作归命合掌。风轮相捻。以二空轮加于上。形如朅伽。颂曰。

&nbsp;&nbsp;&nbsp;&nbsp;此大慧刀印&nbsp;&nbsp;&nbsp;&nbsp;一切佛所说

&nbsp;&nbsp;&nbsp;&nbsp;能断于诸见&nbsp;&nbsp;&nbsp;&nbsp;谓俱生身见

真言曰。

南麽三曼多勃驮喃(一)摩诃朅伽微囉闍(二)达麽珊捺囉奢(二合)迦娑诃闍(三)萨迦耶捺[口\*栗](二合)瑟致(上二合)掣(叱曳反)诺(入)迦(四)怛他(引)蘖多(引)地目讫底(丁以反二合)儞(入)社多(五)微囉(引)伽达摩儞(入)社多[合\*牛](六)

<a name="xu-xin-he-zhang"></a>复以定慧二手。作虚心合掌。屈二风轮。以二空轮绞之。形如商佉。颂曰。

&nbsp;&nbsp;&nbsp;&nbsp;此名为胜愿&nbsp;&nbsp;&nbsp;&nbsp;吉祥法螺印

&nbsp;&nbsp;&nbsp;&nbsp;诸佛世之师&nbsp;&nbsp;&nbsp;&nbsp;菩萨救世者

&nbsp;&nbsp;&nbsp;&nbsp;皆说无垢法&nbsp;&nbsp;&nbsp;&nbsp;至寂静涅槃

真言曰。

南麽三曼多勃驮喃(一)暗

<a name="xiang-he-pu-shu-san-zhi"></a>复以定慧手。相合普舒散之。犹如健吒。二地轮二空轮相持。令火风轮和合。颂曰。

&nbsp;&nbsp;&nbsp;&nbsp;吉祥愿莲华&nbsp;&nbsp;&nbsp;&nbsp;诸佛救世者

&nbsp;&nbsp;&nbsp;&nbsp;不坏金刚座&nbsp;&nbsp;&nbsp;&nbsp;觉悟名为佛

&nbsp;&nbsp;&nbsp;&nbsp;菩提与佛子&nbsp;&nbsp;&nbsp;&nbsp;悉皆从是生

真言曰。

南麽三曼多勃驮喃(一)阿(去急呼)

复以定慧手。五轮外向为拳。建立火轮。舒二风轮。屈为钩形。在傍持之。虚空地轮并而直上。水轮交合如拔折囉颂曰。

&nbsp;&nbsp;&nbsp;&nbsp;金刚大慧印&nbsp;&nbsp;&nbsp;&nbsp;能坏无智城

&nbsp;&nbsp;&nbsp;&nbsp;晓寤睡眠者&nbsp;&nbsp;&nbsp;&nbsp;天人不能坏

真言曰。

南麽三曼多伐折罗(二合)赧(一)[合\*牛]

<a name="wu-lun-nei-xiang-wei-quan"></a>复以定慧手。五轮内向为拳。建立火轮。以二风轮置傍。屈二虚空相并。颂曰。

&nbsp;&nbsp;&nbsp;&nbsp;此印摩诃印&nbsp;&nbsp;&nbsp;&nbsp;所谓如来顶

&nbsp;&nbsp;&nbsp;&nbsp;适纔结作之&nbsp;&nbsp;&nbsp;&nbsp;即同于世尊

真言曰。

南麽三曼多勃驮喃(一)[合\*牛][合\*牛]

复以智慧手为拳。置于眉间。颂曰。

&nbsp;&nbsp;&nbsp;&nbsp;此名毫相藏&nbsp;&nbsp;&nbsp;&nbsp;佛常满愿印

&nbsp;&nbsp;&nbsp;&nbsp;以纔作此故&nbsp;&nbsp;&nbsp;&nbsp;即同仁中胜

真言曰。

南麽三曼多勃驮喃(一)阿(去急呼)痕若(急呼)

住瑜伽座。持鉢相应。以定慧手。俱在脐间。是名释迦牟尼大鉢印。

真言曰。

南麽三曼多勃驮喃(一)婆(上急呼)

复次以智慧手。上向而作施无畏形。颂曰。

&nbsp;&nbsp;&nbsp;&nbsp;能施与一切&nbsp;&nbsp;&nbsp;&nbsp;众生类无畏

&nbsp;&nbsp;&nbsp;&nbsp;若结此大印&nbsp;&nbsp;&nbsp;&nbsp;名施无畏者

真言曰。

南麽三曼多勃驮喃(一)萨婆他(二)尔娜尔娜(三)佩也那奢娜(四)莎诃(五)

复次以智慧手。下垂作施愿形。颂曰。

&nbsp;&nbsp;&nbsp;&nbsp;如是与愿印&nbsp;&nbsp;&nbsp;&nbsp;世依之所说

&nbsp;&nbsp;&nbsp;&nbsp;适纔结此者&nbsp;&nbsp;&nbsp;&nbsp;诸佛满其愿

真言曰。

南麽三曼多勃驮喃(一)嚩囉娜伐折囉(二合引)怛麽(二合)迦(二)莎诃

复以智慧手为拳。而舒风轮。以毘俱胝形。住于等引。颂曰。

&nbsp;&nbsp;&nbsp;&nbsp;以如是大印&nbsp;&nbsp;&nbsp;&nbsp;诸佛救世尊

&nbsp;&nbsp;&nbsp;&nbsp;恐怖诸障者&nbsp;&nbsp;&nbsp;&nbsp;随意成悉地

&nbsp;&nbsp;&nbsp;&nbsp;由结是印故&nbsp;&nbsp;&nbsp;&nbsp;大恶魔军众

&nbsp;&nbsp;&nbsp;&nbsp;及馀诸障者&nbsp;&nbsp;&nbsp;&nbsp;驰散无所碍

真言曰。

南麽三曼多勃驮喃(一)麽诃(引)沫罗嚩底(丁以反)(二)捺奢嚩路嗢婆(二合)吠(平)(三)摩诃(引)昧怛[口\*履]也(三合)毘庾(二合)嗢蘖(二合)底(丁以反)(四)莎诃

<a name="shu-huo-lun-shui-lun"></a>复次以智慧手为拳。而舒火轮水轮。以虚空轮。而在其下。颂曰。

&nbsp;&nbsp;&nbsp;&nbsp;此名一切佛&nbsp;&nbsp;&nbsp;&nbsp;世依悲生眼

&nbsp;&nbsp;&nbsp;&nbsp;想置于眼界&nbsp;&nbsp;&nbsp;&nbsp;智者成佛眼

真言曰。

南麽三曼多勃驮喃(一)伽伽那嚩囉洛吃洒(二合)儜(上)(二)迦噜儜麽那(三)怛他(引)蘖多斫吃刍(二合四)莎诃

复次以定摩手。五轮内向为拳。而舒风轮。圆屈相合。颂曰。

&nbsp;&nbsp;&nbsp;&nbsp;此胜愿索印&nbsp;&nbsp;&nbsp;&nbsp;坏诸造恶者

&nbsp;&nbsp;&nbsp;&nbsp;真言者结之&nbsp;&nbsp;&nbsp;&nbsp;能缚诸不善

真言曰。

南麽三曼多勃驮喃(一)係係摩诃(引)播奢(二)鉢罗(二合)娑唠那[口\*履]也(二合三)萨埵驮睹(四)微模诃迦(五)怛他(引)蘖多(引)地目吃底(丁以反二合)儞(入)社多(六)莎诃(七)

复次以定慧手。一合为拳。舒智慧手风轮。屈第三节。犹如环相。颂曰。

&nbsp;&nbsp;&nbsp;&nbsp;如是名钩印&nbsp;&nbsp;&nbsp;&nbsp;诸佛救世者

&nbsp;&nbsp;&nbsp;&nbsp;招集于一切&nbsp;&nbsp;&nbsp;&nbsp;住于十地位

&nbsp;&nbsp;&nbsp;&nbsp;菩提大心者&nbsp;&nbsp;&nbsp;&nbsp;及恶思众生

真言曰。

南麽三曼多勃驮喃(一)阿(去急呼)萨婆怛囉(引二合)鉢囉(二合)底(丁以反)诃谛(二)怛他(引)蘖党矩奢(三)菩提浙[口\*履]耶(二合)鉢[口\*履]布逻迦(四)莎诃(五)

即此钩印。舒其火轮。而少屈之。是谓如来心印。彼真言曰。

南麽三曼多勃驮喃(一)壤怒嗢婆(二合)嚩(二)莎诃(三)

复以此印。舒其水轮。而竪立之。名如来脐印。彼真言曰。

南麽三曼多勃驮喃(一)阿没[口\*栗](二合)覩嗢婆(二合)嚩(二)莎诃

即以此印。直舒水轮。馀亦竪之。名如来腰印。彼真言曰。

南麽三曼多勃驮喃(一)怛他(引)蘖多三婆嚩(二)莎诃

复以定慧手。作空心合掌。以二风轮。屈入于内。二水轮亦然。其二地轮令少屈。而伸火轮。此是如来藏印。彼真言曰。

南麽萨婆怛他(引)蘖帝弊(毘也反)(一)[口\*蓝][口\*蓝][口\*落][口\*落](二)莎嚩(二合)诃

即以此印。散其水轮。向上置之。名大界印。彼真言曰。

南麽三曼多勃驮喃(一)丽鲁补[口\*履]微矩丽(二)莎诃(三)

即以此印。其二火轮。钩屈相合。散舒风轮。名无堪忍大护印。彼真言曰。

南麽萨婆怛他(引)蘖帝弊(毘也反下同)(一)萨婆佩也微蘖帝弊(二)微湿嚩目契弊(三)萨婆他(引)(四)唅欠(五)囉讫洒(二合)摩诃(引)沫丽(六)萨婆怛他(引)蘖多本抳也(二合)儜(入)社帝(七)[合\*牛][合\*牛](八)怛囉(引二合)吒(轻)怛囉吒(同上)(九)阿鉢囉(二合)底(丁以反)诃谛(十)莎诃(十一)

复以风轮。而散舒之。空轮并入其中。名普光印。彼真言曰。

南麽三曼多勃驮喃(一)入嚩(引二合)囉(引)摩履儞(平二)怛他(引)蘖多[口\*栗]旨(二合三)莎诃(四)

又以定慧手。作空心合掌。以二风轮。持火轮侧。名如来甲印。

屈二水轮。二空轮合入掌中押二水轮甲上。是如来舌相印。真言曰。

南麽三曼多勃驮喃(一)怛他(引)蘖多尔诃嚩(二合二)萨底也(二)合达摩鉢囉(二合)瑟耻(二合)多(三)莎诃(四)

以此印。令风水轮。屈而相捻。空轮向上而少屈之。火轮正直相合地轮亦如是。名如来语门印。彼真言曰。

南麽三曼多勃驮喃(一)怛他(引)蘖多摩诃(引)嚩(无各反)吃怛囉(三合)(二)微湿嚩(二合)壤(引)曩摩护娜也(三)莎诃(四)

如前印。以二风轮。屈入掌中向上。名如来牙印。彼真言曰。

南麽三曼多勃驮喃(一)怛他(引)蘖多能(去)瑟吒罗(三合二)囉娑囉娑(引)釳囉(二合三)参鉢囉(引二合)博迦(四)萨婆怛他(引)蘖多(五)微洒也参婆(上)嚩(六)莎诃(七)

又如前印相。以二风轮。向上置之。屈第三节。名如来辩说印。彼真言曰。

南麽三曼多勃驮喃(一)阿振底也(二合)娜部(二合)多(二)[口\*路]波嚩(引)三摩哆(上)鉢囉(引二合)鉢多(二合)(三)微输(上)驮娑嚩(二合)囉(四)莎诃

复次以定慧手。和合一相。作空心合掌。二地轮空轮。屈入相合。此是如来持十力印。彼真言曰。

南麽三曼多勃驮喃(一)捺奢麽浪伽(轻)达囉(二)[合\*牛]参髯(三)莎诃(四)

又如前印。以二空轮风轮。屈上节相合。是如来念处印。彼真言曰。

南麽三曼多勃驮喃(一)怛他(引)蘖多娑麽[口\*栗](三合)底(二)萨埵係哆弊(毘庾反)嗢蘖多(三)伽伽那糁忙(引)糁麽(四)莎诃(四)

又如前印。以二空轮。在水轮上。名一切法平等开悟印。彼真言曰。

南麽三曼多勃驮喃(一)萨婆达摩三麽哆鉢囉(引二合)鉢多(二合)(二)怛他(引)蘖哆弩蘖多(三)莎诃(四)

复以定慧手。合为一。以二风轮。加火轮上。馀如前。是普贤如意珠印。彼真言曰。

南麽三曼多勃驮喃(一)参麽哆弩蘖多(二)微囉若达摩儞(入)社多(三)摩诃(引)摩诃(四)莎诃(五)

即此虚心合掌。以二风轮。屈在二火轮下。馀如前。是慈氏印。彼真言曰。

南麽三曼多勃驮喃(一)阿尔单若也(二)萨婆萨埵(引)奢夜弩蘖多(三)莎诃(四)

又如前印。以二虚空轮入中。名虚空藏印。真言曰。

南麽三曼多勃驮喃(一)阿(去)迦(引)奢参麽哆弩蘖多(二)微质怛[口\*蓝](二合)嚩囉达囉(三)莎诃(四)

又如前印。以二水轮二地轮。屈入掌中。二风轮火轮相合。是除一切盖障印。彼真言曰。

南麽三曼多勃驮喃(一)阿(去急呼)萨埵係哆弊(毘庾反)嗢蘖多(二)怛[口\*蓝](二合三)[口\*蓝][口\*蓝](四)莎诃(五)

如前以定慧手相合。散舒五轮。犹如铃铎。以虚空地轮。和合相持。作莲华形。是观自在印。真言曰。

南麽三曼多勃驮喃(一)萨婆怛他(引)蘖哆嚩路吉多(二)羯噜儜麽也(三)囉囉囉[合\*牛]若(四)莎诃(五)

如前以定慧手。作空心合掌。犹如未开敷莲。是得大势印。彼真言曰。

南麽三曼多勃驮喃(一)髯髯娑(急呼二)莎诃(三)

如前以定慧手。五轮内向为拳。举二风轮。犹如针锋。二虚空轮加之。是多罗尊印。彼真言曰。

南麽三曼多勃驮喃(一)哆囇哆[口\*履]抳(二)羯噜拏嗢婆(上二合)吠(平)(三)莎诃(四)

如前印举二风轮。参差相押是毘俱胝印。彼真言曰。

南麽三曼多勃驮喃(一)萨婆佩也怛囉(引二合)散儞(入)(二)[合\*牛]娑破(二合)吒也(三)莎诃(四)

如前以定慧手。空心合掌。水轮空轮皆入于中。是白处尊印。彼真言曰。

南麽三曼多勃驮喃(一)怛他(引)蘖多微洒也三婆(上)吠(平)(二)鉢昙摩(二合)忙[口\*履]儞(入三)莎诃(四)

如前印。屈二风轮。置虚空轮下。相去犹如穬麦。是何耶揭哩嚩印。彼真言曰。

南麽三曼多勃驮喃(一)佉娜也畔若娑破(二合)吒也(二)莎诃(三)

同前印。申二水轮风轮。馀如拳。是地藏菩萨印。彼真言曰。

南麽三曼多勃驮喃(一)诃诃诃(二)苏(上)怛弩(三)莎诃(四)

复以定慧手。作空中合掌。火轮水轮交结相持。以二风轮置二虚空轮上。犹如钩形。馀如前。是圣者文殊师利印。彼真言曰。

南麽三曼多勃驮喃(一)係係矩忙囉(二)微目吃底(二合)鉢他悉体(他以反二合)多(三)娑麽(二合)囉娑麽(二合)囉(四)鉢囉(二合)底然(五)莎诃(六)

以三昧手为拳。而举风轮。犹如钩形。是光网钩印。彼真言曰。

南麽三曼多勃驮喃(一)係係矩忙(引)囉(二)忙(引)耶蘖多娑嚩(二合)婆(去)嚩悉体(他以反二合)多(三)莎诃(四)

即如前印。一切轮相。皆少屈之。是无垢光印。彼真言曰。

南麽三曼多勃驮喃(一)係矩忙(引)囉(二)微质怛囉(二合)蘖底矩忙(引)囉(三)麽弩娑麽(二合)囉(四)莎诃(五)

如前以智慧手为拳。其风火轮相合为一舒之。是继室尼刀印。彼真言曰。

南麽三曼多勃驮喃(一)係係矩忙(引)[口\*履]计(二)娜耶壤难娑摩(二合)囉(三)鉢囉(二合)底然(四)莎诃(五)

如前以智慧手为拳。而申火轮。犹如戟形。是优波髻室尼戟印。彼真言曰。

南麽三曼多勃驮喃(一)频(去)娜夜壤难(二)係矩忙(引)[口\*履]计(三)莎诃(四)

如前以三昧手为拳。而舒水轮地轮。是地慧幢印。彼真言曰。

南麽三曼多勃驮喃(一)係娑麽(二合)囉壤那计覩(二)莎诃(三)

以慧手为拳而舒风轮。犹如钩形。是请召童子印。彼真言曰。

南麽三曼多勃驮喃(一)阿(去)羯囉洒(二合)也萨鑁(引)(二)矩噜阿(去)然(三)矩忙(引)囉写(四)莎诃(五)

如前以定慧手为拳。舒二风轮。屈节相合。是诸奉教者印。彼真言曰。

南麽三曼多勃驮喃(一)阿(去急呼)微娑麽(二合)也儜曳(平二)莎诃(三)

如前以定慧手为拳。而舒火轮。屈第三节。是除疑怪金刚印。彼真言曰。

南麽三曼多勃驮喃(一)微麽底掣(鵄曳反)诺迦(二)莎诃(三)

举毘鉢舍那臂。作施无畏手。是施无畏者印。彼真言曰。

南麽三曼多勃驮喃(一)阿佩延娜娜(二)莎诃(三)

如前舒智手。而上举之。是除恶趣印。彼真言曰。

南麽三曼多勃驮喃(一)阿弊(毘庾反)达囉儜(上)萨埵驮敦(二)莎诃(三)

如前以慧手掩心。是救护慧印。彼真言曰。

南麽三曼多勃驮喃(一)係摩诃(引)摩诃(二)娑麽(二合)囉鉢囉(二合)底然(三)莎诃(四)

如前以慧手。作持华状。是大慈生印。彼真言曰。

南麽三曼多勃驮喃(一)娑嚩(二合)制妬嗢蘖(二合)多(二)莎诃(三)

如前以慧手覆心。稍屈火轮。是悲念者印。彼真言曰。

南麽三曼多勃驮喃(一)羯噜儜没丽(二合)眤多(二)莎诃(三)

如前以慧手。作施愿相。是除一切热恼印。彼真言曰。

南麽三曼多勃驮喃(一)係嚩囉娜(二)嚩囉鉢囉(二合引)鉢多(二合三)莎诃(四)

如前以智慧手。如执持真多摩尼宝形。是不思议慧印。彼真言曰。

南麽三曼多勃驮喃(一)萨摩舍鉢[口\*履]布囉(二)莎诃(三)

如前以定慧手为拳。令二火轮开敷。是地藏旗印。彼真言曰。

南麽三曼多勃驮喃(一)诃诃诃微娑麽(二合)曳(平二)莎诃(三)

慧手为拳。而舒三轮。是宝处印。彼真言曰。

南麽三曼多勃驮喃(一)係摩诃(引)摩诃(二)莎诃(三)

以此慧手。舒其水轮。是宝手菩萨印。彼真言曰。

南麽三曼多勃驮喃(一)囉怛怒(二合)嗢婆(上)嚩(二)莎诃(三)

以定慧手作返。相叉合掌。定手空轮慧手地轮相交。般若于三昧。亦复如是。馀如跋折罗状。是持地印。彼真言曰。

南麽三曼多勃驮喃(一)达囉尼(尼仁反)达囉(二)莎诃(三)

如前作五股金刚戟形。是宝印手印。彼真言曰。

南麽三曼多勃驮喃(一)囉怛娜(二合)儞(入)喇尔(二合)多(二)莎诃(三)

即以此印。令一切轮相合。是发坚固意印。彼真言曰。

南麽三曼多勃驮喃(一)伐折囉(二合)三婆嚩(二)莎诃(三)

如前以定慧二手作刀是虚空无垢菩萨印。彼真言曰。

南麽三曼多勃驮喃(一)伽伽娜(引)难多愚者囉莎诃

如前轮印。是虚空慧印。彼真言曰。

南麽三曼多勃驮喃(一)斫吃囉(二合)嚩(入)喇底(丁以反二合)(二)莎诃(三)

如前商佉印。是清淨慧印。彼真言曰。

南麽三曼多勃驮喃(一)达磨三婆嚩(二)莎诃(三)

如前莲华印。是行慧印。彼真言曰。

南麽三曼多勃驮喃(一)鉢昙摩(二合)囉(上)耶(二)莎诃(三)

同前青莲华印。而稍开敷。是安住慧印。彼真言曰。

南麽三曼多勃驮喃(一)壤弩嗢婆(二合)嚩(二)莎诃(三)

如前以二手相合。而屈水轮。相交入于掌中。二火轮地轮。向上相持。而舒风轮。屈第三节。令不相着。犹如穬麦。是执金刚印。彼真言曰。

南麽三曼多伐折囉赧(一)战拏摩诃(引)[口\*路]洒拏[合\*牛](二)

如前印以二空轮地轮。屈入掌中。是忙莽鸡印。彼真言曰。

南麽三曼多伐折囉赧(一)怛[口\*栗](二合)吒(轻)怛[口\*栗]吒(同上)(二)若衍底(丁以反)莎诃(二)

如前以定慧手。诸轮返叉。相糺向于自体。而旋转之。般若空轮。加三昧虚轮。是金刚锁印。彼真言曰。

南麽三曼多伐折囉赧(一)[合\*牛]满驮满驮(二)慕吒耶慕吒耶(三)伐折[口\*路]嗢婆(二合)吠(平)(四)萨婆怛囉(引二合)鉢囉(二合)底(丁以反)诃帝(五)莎诃(六)

以此金刚锁印。少屈虚空轮。以持风轮。而不相至。是忿怒月黶印。彼真言曰。

南麽三曼多伐折囉(二合)赧(一)曷唎(二合急呼)[合\*牛]发吒(轻二)莎诃(三)

如前以定慧手为拳。建立二风轮。而以相持。是金刚针印。彼真言曰。

南麽三曼多伐折囉(二合)赧(一)萨婆达磨儞(入)吠达儞(二)伐折囉(引二合)素旨嚩囉泥(三)莎诃(四)

如前以定慧手为拳。而置于心。是金刚拳印。彼真言曰。

南麽三曼多伐折囉(二合)赧(一)萨破(二合)吒也伐折囉(二合)三婆吠(平)(二)莎诃(三)

以三昧手为拳。举翼开敷。智慧手亦作拳。而舒风轮。如忿怒相拟形。是无能胜印。彼真言曰。

南麽三曼多伐折囉(二合)赧(一)讷达[口\*履]沙(二合)摩诃(引)嚧洒拏(二)佉(引)捺耶萨鑁(引)怛他(引)蘖单然矩噜(三)莎诃(四)

以定慧手为拳。作相击势持之。是阿毘目佉印。彼真言曰。

南麽三曼多伐折囉(二合)赧(一)係阿毘目佉摩诃鉢囉(二合)战拏(二)佉(引)娜也紧旨囉(引)也徙(三)三麽耶麽弩萨麽囉(二合)囉(四)莎诃(五)

如前持鉢相。是释迦鉢印。彼真言曰。

南麽三曼多勃驮喃(一)萨嚩讫丽(二合)奢儞(入)素捺耶(二)萨婆达摩嚩始多(引)鉢囉(二合)鉢多(三)伽伽那三迷(四)莎诃(五)

释迦毫相印。如上又以慧手指峯。聚置顶上。是一切佛顶印。彼真言曰。

南麽三曼多勃驮喃(一)鑁鑁(二)[合\*牛][合\*牛][合\*牛](三)发吒(轻四)莎诃(五)

以三昧手为拳。舒火风轮。而以虚空。加地水轮上。其智慧手。申风火轮。入三昧掌中。亦以虚空。加地水轮上。如在刀鞘是不动尊印。

如前金刚慧印。是降三世印。

如前以定慧手。合为一相。其地水轮皆向下。而申火轮二峯相连。屈二风轮。置于第三节上。并虚空轮。如三目形。是如来顶印佛菩萨母。

复以三昧手。覆而舒之。慧手为拳。而举风轮。犹如盖形。是白伞佛顶印。

如前刀印。是胜佛顶印。

如前轮印。是最胜佛顶印。

如前钩印。慧手为拳。举其风轮。而少屈之。是除业佛顶印。

如前佛顶印。是火聚佛顶印。

如前莲华印。是发生佛顶印。

如前商佉印。是无量音声佛顶印。

以智慧手为拳。置在眉间。是真多摩尼毫相印。

如前佛顶印。是佛眼印。复有少异。所谓金刚标相。

智慧手在心。如执莲华像。直申奢摩他臂。五轮上舒。而外向距之。是无能胜印。

定慧手向内为拳。二虚空轮。上向屈之如口。是无能胜明妃印。

以智慧手承颊。是自在天印。

即以此印。令风火轮。差戾申之。是普华天子印。

同前印以虚空轮。在于掌中。是光鬘天子印。

同前印以虚空风轮。作持华相。是满意天子印。

以智慧手。虚空水轮相加。其风火轮地轮。皆散舒之。以掩其耳。是遍音声天印。

定慧相合。二虚空轮圆屈。其馀四轮亦如是。是名地神印。

如前以智慧手。作施无畏相。以空轮在于掌中。是请召火天印。

即以施无畏形。以虚空轮。持水轮第二节。是一切诸仙印。随其次第。相应用之。

如前以定慧手相合。风轮地轮。入于掌中馀皆上向。是焰摩但茶印。

慧手向下。犹如健吒。是焰摩妃铎印。

以三昧手为拳。舒风火轮。是暗夜天印。

即以此印。又屈风轮。是噜达罗戟印。

如前印作持莲华形。是梵天明妃印。

如前印屈其风轮。加火轮背第三节。是娇末离烁底印。

即以此印。令风轮加虚空上。是那罗延后轮印。

三昧手为拳。令虚空轮直上。是焰魔七母鎚印。

仰其定手。如持劫鉢罗相。是遮文茶印。

如前朅伽印。是涅哩底刀印。

如前轮印。以三昧手为之。是那罗延轮印。

以转定慧手。左右相加。是难徒拔难陀二云印。

如前申三昧手。虚空地轮相加。是商羯罗三戟印。

如前伸三昧手。虚空地轮相持。是商羯罗后印。

即以此印。直舒三轮。是商羯罗妃印。

以三昧手。作莲华相。是梵天印。

因作洁白观。是月天印。

以定慧手。显现合掌。屈虚空轮。置水轮侧。是日天舆辂印。

合般若三昧手。地轮风轮内向。其水火轮。相持如弓。是社耶毘社耶印。

如前幢印。是风天印。

仰三昧手在于脐轮。智慧手。空风相持。向身运动。如奏音乐。是妙音天费拏印。

如前羂索印。是诸龙印。

如前妙音天印。而屈风轮。交空轮上。是一切阿脩罗印。真言曰。

南麽三曼多勃驮喃(一)蘖囉逻延(二)莎诃(三)

内向为拳。而舒水轮。是乾闼婆印。真言曰。

南麽三曼多勃驮喃(一)微输驮萨嚩(二合)囉嚩(引)係儞(平二)莎诃(三)

即以此印。而屈风轮。是一切药叉印。真言曰。

南麽三曼多勃驮喃(一)药乞钗(二合)湿嚩(二合)囉(二合)莎诃(三)

又以此印。虚空轮地轮相持。而申火风。是药叉女印。真言曰。

南麽三曼多勃驮喃(一)药乞叉(二合)尾儞耶(二合)达[口\*履](二)莎诃(三)

内向为拳。而舒火轮。是诸毘舍遮印。真言曰。

南麽三曼多勃驮喃(一)比舍(引)遮蘖底(丁以反)(二)莎诃(三)

改屈火轮。是诸毘舍支印。真言曰。

南麽三曼多勃驮喃(一)比旨比旨(二)莎诃(三)

如前以定慧手相合。并虚空轮。而建立之。是一切执曜印。真言曰。

南麽三曼多勃驮喃(一)蘖囉(二合)醯湿靺(二合)[口\*履]耶(二合)鉢囉(引二合)鉢多(二合二)孺底(丁以反)麽耶(三)莎诃(四)

复以此印。虚空火轮相交。是一切宿印。真言曰。

南麽三曼多勃驮喃(一)娜吃洒(二合)怛囉(二合二)儞(入)囊捺儞(平)曳(三)莎诃(四)

即以此印。屈二水轮。入于掌中。是诸罗刹娑印真言曰。

南麽三曼多勃驮喃(一)囉(引)吃洒(二合)娑(引)地鉢多曳(二)莎诃(三)

申三昧手。以覆面门。尔贺嚩触之。是诸荼吉尼印。真言曰。

南麽三曼多勃驮喃(一)颉[口\*履](二合)莎诃(急呼二)

<a name="shang-shou-zhu-ru-lai-yin"></a>祕密主如是上首诸如来印。从如来信解生。即同菩萨之幖帜。其数无量。又祕密主乃至身分举动住止。应知皆是密印。舌相所转众多言说。应知皆是真言。是故祕密主。真言门修菩萨行诸菩萨。已发菩提心。应当住如来地。画漫荼罗。若异此者。同谤诸佛菩萨。越三昧耶。决定堕于恶趣。