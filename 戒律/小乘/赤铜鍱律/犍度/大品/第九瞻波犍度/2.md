# 诵品二 优波离所问

## 五

### （一）

「諸比丘！此處有比丘，無應視為罪者，僧伽若多人、若一人難彼曰：『汝犯罪汝見此罪？』彼言：『我無應視為罪者。』僧伽依不見罪而舉彼，非法羯磨也。諸比丘！此處有比丘，無應懺悔罪者，僧伽若多人、若一人難彼曰：『汝犯罪，且懺悔彼罪！』彼言：『我無應懺悔罪者。』僧伽依不懺悔罪而舉彼，非法羯磨也。諸比丘！此處有比丘，無應棄惡見者，僧伽若多人、若一人難彼曰：『汝有惡見，棄此惡見！』彼言：『我無應棄惡見者。』僧伽依不棄惡見而舉彼，非法羯磨也。

### （二）

諸比丘！此處有比丘，無應見罪者，無應懺悔罪者，僧伽若多人、若一人難彼曰：『汝犯罪，汝見此罪耶？且懺悔彼罪！』彼言：『我無應見罪者，無應懺悔罪者。』僧伽依不見〔罪〕，或依不懺悔罪而舉彼，非法羯磨也。

### （三）

諸比丘！此處有比丘，無應見罪者，無應棄惡見者，僧伽若多人、若一人難彼曰：『汝犯罪，汝見此罪耶？汝有惡見，且棄此惡見！』彼言：『我無應見罪者，我無應棄惡見者。』僧伽依不見〔罪〕，或依不捨棄〔惡見〕而舉彼，非法羯磨也。

### （四）

諸比丘！此處有比丘，無應懺悔罪者，無應棄惡見者。僧伽若多人、若一人難彼曰：『汝犯罪，且懺悔此罪；汝有惡見，且棄此惡見！』彼言：『我無應懺悔罪者，我無應棄惡見者。』僧伽依不懺悔〔罪〕、或依不棄〔惡見〕而舉彼，非法羯磨也。

### （五）

諸比丘！此處有比丘，無應見罪者，無應懺悔罪者，無應棄惡見者。僧伽若多人、若一人難彼曰：『汝犯罪，汝見此罪耶？且懺悔此罪；汝有惡見，且棄此惡見！』彼言：『我無應見罪者，我無應懺悔罪者，我無應棄惡見者。』僧伽依不見〔罪〕、或依不懺悔〔罪〕、或不棄〔惡見〕而舉彼，非法羯磨也。

### （六）

諸比丘！此處有比丘，有應見罪者。僧伽若多人、若一人難彼曰：『汝犯罪，汝見此罪耶？』彼言：『然！我見。』僧伽依不見罪而舉彼，非法羯磨也。諸比丘！此處有比丘，有應懺悔罪者。僧伽若多人、若一人難彼曰：『汝犯罪，且懺悔彼罪！』彼言：『然！我懺悔。』僧伽依不懺悔罪而舉彼，非法羯磨也。諸比丘！此處有比丘，有應棄惡見者。僧伽若多人、若一人難彼曰：『汝有惡見，且棄此惡見！』彼言：『然！我捨棄。』僧伽依不棄惡見而舉彼，非法羯磨也。

### （七）

諸比丘！此處有比丘，有應見罪者，有應懺悔罪者……乃至……有應見罪者，有應棄惡見者……有應懺悔罪者，有應棄惡見者……有應見罪者，有應懺悔罪者，有應棄惡見者。僧伽若多人、若一人難彼曰：『汝犯罪，汝見此罪耶？且懺悔彼罪！汝有惡見，棄此惡見！』彼言：『然！我見，然！我懺悔，然！我捨棄。』僧伽依不見、或不懺悔、或依不棄〔惡見〕而舉彼，非法羯磨也。

### （八）

諸比丘！此處有比丘，有應見罪者。僧伽若多人、若一人難彼曰：『汝犯罪，汝見此罪耶？』彼言：『我無應見罪者。』僧伽依不見罪而舉彼，如法羯磨也。諸比丘！此處有比丘，有應懺悔罪者。僧伽若多人、若一人難彼曰：『汝犯罪，懺悔彼罪！』彼言：『我無應懺悔罪者。』僧伽依不懺悔〔罪〕而舉彼，如法羯磨也。諸比丘！此處有比丘，有應棄惡見者。僧伽若多人、若一人難彼曰：『汝有惡見，且棄此惡見！』彼言：『我無應棄惡見者。』僧伽依不棄惡見而舉彼，如法羯磨也。

### （九）

諸比丘！此處有比丘，有應見罪者，有應懺悔罪者……有應見罪者，有應棄惡見者……有應懺悔罪者，有應棄惡見者……有應見罪者，有應懺悔罪者，有應棄惡見者。僧伽若多人、若一人難彼曰：『汝犯罪，汝見此罪耶？且懺悔彼罪！汝有惡見，且棄此惡見！』彼言：『我無應見罪者，我無應懺悔罪者，我無應棄惡見者。』僧伽依不見〔罪〕、或依不懺悔、或依不棄〔惡見〕而舉彼，如法羯磨也。」

<br>

## 六

### （一）

時，具壽優波離詣世尊住處，詣已，敬禮世尊，坐于一面。于一面坐已，具壽優波離白世尊：「和合僧應令〔當事比丘〕現前而作羯磨，若不令現前而作者，此為如法羯磨、毘尼羯磨耶？」「優波離！此非法羯磨也、非毘尼羯磨也。」

### （二）

「應問和合僧而作之羯磨，不問而作；應令自言而作羯磨，不令自言而作；應與憶念毘尼者，與不癡毘尼；應與不癡毘尼者，作實覓羯磨；應作實覓羯磨者，作呵責羯磨；應作呵責羯磨者，作依止羯磨；應作依止羯磨者，作驅出羯磨；應作驅出羯磨者，作下意羯磨；應作下意羯磨者，作舉罪羯磨；應作舉罪羯磨者，與別住；應與別住者，與本日治；應與本日治者，與摩那埵；應與摩那埵者，與出罪；應與出罪者，授具足戒。此為如法羯磨、毘尼羯磨耶？」

### （三）

「優波離！此非法羯磨也、非毘尼羯磨也。優波離！和合僧應令現前而作之羯磨，不令現前而作，優波離！如此者，非法羯磨、非毘尼羯磨也。如此，于僧伽有過。優波離！應問和合僧而作之羯磨，不問而作；應令自言而作……應與出罪者，授具足戒。優波離！如此非法羯磨、非毘尼羯磨也。如此，于僧伽有過。」

### （四）

「和合僧應令現前而作之羯磨，令現前而作者，此為如法羯磨、毘尼羯磨耶？」「優波離！此如法羯磨也、毘尼羯磨也。」「應問和合僧而作之羯磨，問而後作；應令自言而作之羯磨，令自言而作；應與憶念毘尼者，即與憶念毘尼……應與出罪者，與出罪；應授具足戒者，授具足戒。此為如法羯磨、毘尼羯磨耶？」「優波離！此如法羯磨也，毘尼羯磨也。優波離！和合僧應令現前而作之羯磨，令現前而作者，優波離！如此如法羯磨、毘尼羯磨也。如此者，于僧伽無過。優波離！應問而作之羯磨，問而作者……應授具足戒者，授具足戒。優波離！如此者，如法羯磨、毘尼羯磨也。如此者，于僧伽無過也。」

### （五）

「和合僧應與憶念毘尼者，與不癡毘尼；應與不癡毘尼者，與憶念毘尼。此為如法羯磨、毘尼羯磨耶？」「優波離！非法羯磨、非毘尼羯磨也。」「和合僧應與不癡毘尼者，作實覓羯磨；應作實覓羯磨者，與不癡毘尼；應作實覓羯磨者，作呵責羯磨；應作呵責羯磨者，作實覓羯磨；應作呵責羯磨者，作依止羯磨；應作依止羯磨者，作呵責羯磨；應作依止羯磨者，作驅出羯磨；應作驅出羯磨者，作依止羯磨；應作驅出羯磨者，作下意羯磨；應作下意羯磨者，而作驅出羯磨；應作下意羯磨者，作舉罪羯磨；應作舉罪羯磨者，作下意羯磨；應作舉罪羯磨者，與別住；應與別住者，作舉罪羯磨；應與別住者，與本日治；應與本日治者，與別住；應與本日治者，與摩那埵；應與摩那埵者，與本日治；應與摩那埵者，與出罪；應與出罪者，與摩那埵；應與出罪者，授具足戒；應授具足戒者，與出罪。此為如法羯磨、毘尼羯磨耶？」

### （六）

「優波離！此非法羯磨也、非毘尼羯磨也。優波離！和合僧應與憶念毘尼者，與不癡毘尼；應與不癡毘尼者，與憶念毘尼。優波離！如此者，非法羯磨、非毘尼羯磨也。如此者，于僧伽有過。優波離！和合僧應與不癡毘尼者，作實覓羯磨……應授具足戒者，與出罪。優波離！如此者，非法羯磨、非毘尼羯磨也。如此者，于僧伽有過。」

### （七）

「和合僧應與憶念毘尼者，與憶念毘尼；應與不癡毘尼者，與不癡毘尼。此為如法羯磨、毘尼羯磨耶？」「優波離！此如法羯磨、毘尼羯磨也。」「和合僧應與不癡毘尼者，與不癡毘尼；應作實覓羯磨者，作實覓羯磨……應與出罪者，與出罪；應授具足戒者，授具足戒。此為如法羯磨、毘尼羯磨耶？」

### （八）

「優波離！此如法羯磨、毘尼羯磨也。優波離！和合僧應與憶念毘尼者，與憶念毘尼；應與不癡毘尼者，與不癡毘尼。優波離！如此者，如法羯磨、毘尼羯磨也。如此者，于僧伽無過。優波離！和合僧應與不癡毘尼者，與不癡毘尼……應授具足戒者，授具足戒。優波離！如此者，如法羯磨、毘尼羯磨也。如此者，于僧伽無過。」

### （九）

時，世尊告諸比丘曰：「諸比丘！和合僧應與憶念毘尼者，與不癡毘尼。諸比丘！如此者，非法羯磨、非毘尼羯磨也。如此者，于僧伽有過。諸比丘！和合僧應與憶念毘尼者，作實覓羯磨；應與憶念毘尼者，作呵責羯磨……應與憶念毘尼者，授具足戒。諸比丘！如此者，非法羯磨、非毘尼羯磨也。如此者，于僧伽有過。諸比丘！和合僧應與不癡毘尼者，作實覓羯磨。諸比丘！如此者，非法羯磨、非毘尼羯磨也。如此者，于僧伽有過。諸比丘！和合僧應與不癡毘尼者，作呵責羯磨……應與不癡毘尼者，授具足戒；應與不癡毘尼者，與憶念毘尼。諸比丘！如此者，非法羯磨、非毘尼羯磨也。如此者，于僧伽有過。諸比丘！和合僧應作實覓羯磨者……應授具足戒者，與出罪。諸比丘！如此者，非法羯磨、非毘尼羯磨也。如此者，于僧伽有過。」

———優波離所問誦品終———

<br>

## 七

### （一）

「諸比丘！此處有比丘，常訴訟、鬥諍、爭論、喧吵，于僧伽起諍事。此中諸比丘心生思念：『此比丘常訴訟……乃至……于僧伽起諍事，我等為彼作呵責羯磨。』彼等為彼作非法別眾呵責羯磨。彼從彼住處往他住處，是處諸比丘心生思念：『此比丘由僧伽受非法別眾呵責羯磨，我等為彼作呵責羯磨。』彼等為彼作非法和合呵責羯磨。彼從彼住處往他住處，是處諸比丘……『……受非法和合呵責羯磨，我等為彼作呵責羯磨。』彼等為彼作如法別眾呵責羯磨。彼從彼住處往他……『……受如法別眾呵責羯磨，我等為彼作呵責羯磨。』彼等為彼作似法別眾呵責羯磨。彼從彼住處往他……『……受似法別眾呵責羯磨，我等為彼作呵責羯磨。』彼等為彼作似法和合呵責羯磨。

### （二）

諸比丘！此處有比丘，常訴訟……于僧伽起諍事。此中諸比丘心生思念：『此比丘常訴訟……于僧伽起諍事，我等為彼作呵責羯磨。』彼等為彼作非法和合呵責羯磨。彼從彼住處往他住處，是處諸比丘心生思念：『此比丘由僧伽受非法和合呵責羯磨，我等為彼……』……〔作〕如法別眾〔呵責羯磨〕。彼從彼住處……〔作〕似法別眾〔呵責羯磨〕。彼從彼住處……〔作〕似法和合〔呵責羯磨〕。彼從彼住處……〔作〕非法別眾〔呵責羯磨〕。

### （三）

諸比丘！此處有比丘，常訴訟……于僧伽起諍事。此中諸比丘心生思念：『此比丘常訴訟……于僧伽起諍事，我等為彼作呵責羯磨。』彼等為彼作如法別眾呵責羯磨……〔作〕似法別眾……似法和合……非法別眾……非法和合〔呵責羯磨〕。

### （四）

諸比丘！此處有比丘，常訴訟……于僧伽起諍事。此中諸比丘心生思念：『此比丘常訴訟……于僧伽起諍事，我等為彼作呵責羯磨。』彼等為彼作似法別眾呵責羯磨……〔作〕似法和合……非法別眾……非法和合……如法別眾〔呵責羯磨〕。

### （五）

諸比丘！此處有比丘，常訴訟……于僧伽起諍事。此中諸比丘心生思念：『此比丘常訴訟……于僧伽起諍事，我等為彼作呵責羯磨。』彼等為彼作似法和合呵責羯磨……〔作〕非法別眾……非法和合……如法別眾……似法別眾〔呵責羯磨〕。

### （六）

諸比丘！此處有比丘，愚癡、暗昧而犯種種罪，不受教誡，與在家人交往，與不隨順在家眾俱住。此中諸比丘心生思念：『此比丘愚癡、暗昧而……俱住，我等為彼作依止羯磨。』彼等為彼作非法別眾依止羯磨。彼從彼住處往他住處，是處諸比丘心生思念：『此比丘由僧伽受非法別眾依止羯磨，我等為彼作依止羯磨。』彼等為彼作非法和合依止羯磨……乃至……〔作〕如法別眾、似法別眾、似法和合〔依止羯磨〕。（如上應作環說）。

### （七）

諸比丘！此處有比丘，污他家，行惡行。此中諸比丘心生思念：『此比丘污他家，行惡行，我等為彼作驅出羯磨。』彼等為彼作非法別眾驅出羯磨……〔同第九　瞻波犍度七（六）〕……〔作〕似法和合〔驅出羯磨〕。（亦如上作環說）。

### （八）

諸比丘！此處有比丘，以惡口罵詈在家人。此中諸比丘心生思念：『此比丘以惡口罵詈在家人，我等為彼作下意羯磨。』彼等為彼作非法別眾下意羯磨……〔同第九　瞻波犍度七（六）〕……〔作〕似法和合〔下意羯磨〕。（亦如上作環說）。

### （九）

諸比丘！此處有比丘，犯罪不欲見罪。此中諸比丘心生思念：『此比丘犯罪，不欲見罪，我等為彼依不見罪作舉罪羯磨。』彼等為彼依不見罪，作非法別眾舉罪羯磨……〔同第九　瞻波犍度七（六）〕……〔作〕似法和合〔舉罪羯磨〕。（亦作環說）。

### （一〇）

諸比丘！此處有比丘，犯罪，不欲懺悔罪。此中諸比丘心生思念：『此比丘犯罪，不欲懺悔罪，我等為彼依不懺悔罪，作舉罪羯磨。』彼等為彼依不見懺悔罪，作非法別眾舉罪羯磨……〔同第九　瞻波犍度七（六）〕……〔作〕似法和合〔舉罪羯磨〕。（亦作環說）。

### （一一）

諸比丘！此處有比丘，不欲棄惡見。此中諸比丘心生思念：『此比丘不欲棄惡見，我等為彼依不棄惡見，作舉罪羯磨。』彼等為彼依不棄惡見，作非法別眾舉罪羯磨……〔同第九　瞻波犍度七（六）〕……〔作〕似法和合〔舉罪羯磨〕。（亦作環說）。

### （一二）

諸比丘！此處有比丘，雖受僧伽呵責羯磨，正行、謹慎而欲出罪，乞解呵責羯磨。此中諸比丘心生思念：『此比丘由僧伽受呵責羯磨，……正行……乞解……，我等為彼解呵責羯磨。』彼等為彼作非法別眾解呵責羯磨。彼從彼住處往他住處，是處諸比丘心生思念：『此比丘由僧伽受非法別眾解呵責羯磨，我等為彼解呵責羯磨。』彼等為彼作非法和合解呵責羯磨……以如法別眾……以似法別眾……以似法和合〔解呵責羯磨〕。

### （一三）

諸比丘！此處有比丘，由僧伽受呵責羯磨，正行、謹慎而欲出罪，乞解呵責羯磨。此中諸比丘心生思念：『此比丘……乞解……。我等為彼解呵責羯磨。』彼等為彼作非法和合解呵責羯磨……〔同第九　瞻波犍度二～五〕……作似法別眾〔解呵責羯磨〕。

### （一四）

諸比丘！此處有比丘，由僧伽受依止羯磨，正行、謹慎而欲出罪，乞解依止羯磨……〔同第九　瞻波犍度一二～一三〕……諸比丘！此處有比丘，由僧伽受驅出羯磨……已受下意羯磨……依不見罪，已受舉罪羯磨……依不懺悔罪，已受舉罪羯磨……依不捨惡見，已受舉罪羯磨……（應作環說）。

### （一五）

諸比丘！此處有比丘，常訴訟……于僧伽起諍事。此中諸比丘心生思念：『此比丘常訴訟……乃至……于僧伽起諍事，我等為彼作呵責羯磨。』彼等為彼作非法別眾呵責羯磨。是處僧伽起諍論而言：『非法別眾羯磨也，非法和合羯磨也，如法別眾羯磨也，似法別眾羯磨也，似法和合羯磨也，未作羯磨，作惡羯磨，應復作羯磨。』諸比丘！此中，說『非法別眾羯磨』之諸比丘與說『未作羯磨、作惡羯磨、應復作羯磨』之諸比丘，為如法說者。

### （一六）

諸比丘！此處有比丘，常訴訟……彼等為彼作非法和合呵責羯磨。是處之……諸比丘！此中，說『非法和合羯磨』之諸比丘與說『未作羯磨、作惡羯磨、應復作羯磨』之諸比丘，為如法說者。諸比丘！此處有比丘，常訴訟……如法別眾……似法別眾……似法和合……于此……之諸比丘，為如法說者。

### （一七）

諸比丘！此處有比丘，愚癡、暗昧而犯種種罪，不受教誡，與在家人交往，與不隨順在家眾俱住。此中諸比丘心生思念：『此比丘愚癡、暗昧而……俱住，我等為彼作依止羯磨。』彼等為彼作非法別眾依止羯磨……乃至……非法和合……如法別眾……似法別眾……似法和合〔依止羯磨〕。是處僧伽起諍論言……于此……之諸比丘，為如法說者。（如此有五重略說）。

### （一八）

諸比丘！此處有比丘，污他家，行惡行。此中……『……作驅出羯磨。』……（如此有五重略說）。諸比丘！此處有比丘，以惡口罵詈在家人。此中……『……作下意羯磨』……（如此有五重略說）。諸比丘！此處有比丘，犯罪不欲見罪。此中……『……依不見罪，作舉罪羯磨。』……（如此有五重略說）。諸比丘！此處有比丘，犯罪不欲懺悔罪。此中……『……依不懺悔罪，作舉罪羯磨。』……（如此有五重略說）。諸比丘！此處有比丘，不欲棄惡見。此中……『……依不棄惡見，作舉罪羯磨。』……（如此有五重略說。）

### （一九）

諸比丘！此處有比丘，由僧伽受呵責羯磨，正行、謹慎而欲出罪，乞解呵責羯磨。此中諸比丘心生思念：『此比丘由僧伽受呵責羯磨，正行……乞解……，我等為彼解呵責羯磨。』彼等為彼作非法別眾解呵責羯磨。是處僧伽起諍事而言……于此…………之諸比丘，為如法說者。諸比丘！此處有比丘，由僧伽受呵責羯磨，正行而謹慎，彼等為彼作非法和合解呵責羯磨……作如法別眾……作似法別眾……作似法和合……于此……之諸比丘，為如法說者。

### （二〇）

諸比丘！此處有比丘，由僧伽受呵責羯磨……已受驅出羯磨……已受下意羯磨……依不見罪受舉罪羯磨……依不懺悔罪，已受舉罪羯磨……依不棄惡見，已受舉罪羯磨……于此…………之諸比丘，為如法說者。」

# 摄颂

此犍度有三十六事。攝頌曰：

&emsp;&emsp;世尊在瞻波&emsp;&emsp;婆娑婆村事

&emsp;&emsp;奉事客比丘&emsp;&emsp;知已辦勤癈

&emsp;&emsp;不作而被舉&emsp;&emsp;往勝者住處

&emsp;&emsp;非法別羯磨&emsp;&emsp;非法合羯磨

&emsp;&emsp;如法別羯磨&emsp;&emsp;似法別羯磨

&emsp;&emsp;為似法羯磨&emsp;&emsp;一人舉一人

&emsp;&emsp;唯一人二人&emsp;&emsp;多人舉僧伽

&emsp;&emsp;二人及多人&emsp;&emsp;並全僧伽眾

&emsp;&emsp;僧伽舉僧伽&emsp;&emsp;最勝一切智

&emsp;&emsp;聞之斥非法&emsp;&emsp;無白有唱說

&emsp;&emsp;無唱說有白&emsp;&emsp;如是作羯磨

&emsp;&emsp;二缺減違法&emsp;&emsp;違師受呵責

&emsp;&emsp;有過不應理&emsp;&emsp;非法與別眾

&emsp;&emsp;和合及似二&emsp;&emsp;為如來所許

&emsp;&emsp;唯如法和合&emsp;&emsp;四眾與五眾

&emsp;&emsp;十眾．二十眾&emsp;&emsp;及過二十眾

&emsp;&emsp;是僧伽五種&emsp;&emsp;除授戒．自恣

&emsp;&emsp;與出罪羯磨&emsp;&emsp;四眾于餘者

&emsp;&emsp;皆得作羯磨&emsp;&emsp;除中國授戒

&emsp;&emsp;出罪二羯磨&emsp;&emsp;五眾于餘者

&emsp;&emsp;皆得作羯磨&emsp;&emsp;十數比丘眾

&emsp;&emsp;但除出罪一&emsp;&emsp;得作餘羯磨

&emsp;&emsp;二十眾僧伽&emsp;&emsp;作一切羯磨

&emsp;&emsp;尼．式叉摩那&emsp;&emsp;沙彌．沙彌尼

&emsp;&emsp;棄戒．極罪者&emsp;&emsp;舉罪．不見罪

&emsp;&emsp;不懺罪．惡見&emsp;&emsp;黃門．賊住者

&emsp;&emsp;外道．及畜生&emsp;&emsp;殺母．殺父者

&emsp;&emsp;殺阿羅漢者&emsp;&emsp;污比丘尼者

&emsp;&emsp;破僧．出佛血&emsp;&emsp;以及二根者

&emsp;&emsp;異住．異界者&emsp;&emsp;乃至神通者

&emsp;&emsp;此等二十四&emsp;&emsp;僧伽作羯磨

&emsp;&emsp;全部不算數&emsp;&emsp;佛陀之所斥

&emsp;&emsp;今有別住者&emsp;&emsp;以為第四人

&emsp;&emsp;別住．本日治&emsp;&emsp;摩那埵．出罪

&emsp;&emsp;非羯磨非事&emsp;&emsp;應本日治者

&emsp;&emsp;及摩那埵者&emsp;&emsp;與應出罪者

&emsp;&emsp;佛說此五人&emsp;&emsp;不得作羯磨

&emsp;&emsp;尼．式叉摩那&emsp;&emsp;沙彌．沙彌尼

&emsp;&emsp;棄戒．極罪者&emsp;&emsp;狂者．亂心者

&emsp;&emsp;受苦．不見罪&emsp;&emsp;不懺罪．惡見

&emsp;&emsp;黃門．二根者&emsp;&emsp;異住．異界者

&emsp;&emsp;住于虛空者&emsp;&emsp;十八人遭呵

&emsp;&emsp;不應受羯磨&emsp;&emsp;受善比丘呵

&emsp;&emsp;驅清淨者惡&emsp;&emsp;驅愚者則善

&emsp;&emsp;黃門．賊住者&emsp;&emsp;外道．及畜生

&emsp;&emsp;殺母．及殺父&emsp;&emsp;及殺阿羅漢

&emsp;&emsp;染污比丘尼&emsp;&emsp;破和合僧者

&emsp;&emsp;出佛身血者&emsp;&emsp;以及二根者

&emsp;&emsp;十一解羯磨&emsp;&emsp;是為不相應

&emsp;&emsp;手．足．手足俱&emsp;&emsp;耳．鼻．耳鼻俱

&emsp;&emsp;手指或大指&emsp;&emsp;或腱遭截除

&emsp;&emsp;有手如蛇頭&emsp;&emsp;佝僂．及侏儒

&emsp;&emsp;疹疾．有烙印&emsp;&emsp;表記．象皮病

&emsp;&emsp;惡疾眾不快&emsp;&emsp;瞎子及彎足

&emsp;&emsp;跛子．痲痹者&emsp;&emsp;威儀不能人

&emsp;&emsp;老衰．盲．啞聾&emsp;&emsp;盲啞．及盲聾

&emsp;&emsp;聾啞．盲聾啞&emsp;&emsp;三十二類人

&emsp;&emsp;得以解羯磨&emsp;&emsp;是乃佛所云

&emsp;&emsp;應無罪無懺&emsp;&emsp;無應棄惡見

&emsp;&emsp;七種舉非法&emsp;&emsp;于認罪者中

&emsp;&emsp;有七種非法&emsp;&emsp;若不認罪者

&emsp;&emsp;七羯磨如法&emsp;&emsp;作者之現前

&emsp;&emsp;缺．問及自言&emsp;&emsp;憶念與不癡

&emsp;&emsp;實覓及呵責&emsp;&emsp;驅出及下意

&emsp;&emsp;舉罪．本日治&emsp;&emsp;別住摩那埵

&emsp;&emsp;出罪．具足戒&emsp;&emsp;若或異作者

&emsp;&emsp;非法十六事&emsp;&emsp;若成正作者

&emsp;&emsp;善法十六事&emsp;&emsp;返成異作者

&emsp;&emsp;非法十六事&emsp;&emsp;二二為根本

&emsp;&emsp;如法十六事&emsp;&emsp;一一為根本

&emsp;&emsp;結輪為非法&emsp;&emsp;乃是勝者說

&emsp;&emsp;僧伽于訴訟&emsp;&emsp;作呵責羯磨

&emsp;&emsp;非法別羯磨&emsp;&emsp;彼往餘住處

&emsp;&emsp;是處作非法&emsp;&emsp;之和合呵責

<sup><font color="green">「非法和合」（tatthâdhammena samaggā）依暹羅本。</font></sup>

&emsp;&emsp;餘處作如法&emsp;&emsp;之別眾呵責

&emsp;&emsp;作似法別眾&emsp;&emsp;以及作和合

&emsp;&emsp;如法及和合&emsp;&emsp;如法與別眾

&emsp;&emsp;似法．及別眾&emsp;&emsp;乃至與和合

&emsp;&emsp;如是此等句&emsp;&emsp;一一為根本

&emsp;&emsp;知者以結輪&emsp;&emsp;愚癡．暗昧者

&emsp;&emsp;為之作依止&emsp;&emsp;于污他家者

&emsp;&emsp;為之作驅出&emsp;&emsp;惡口作下意

&emsp;&emsp;不見．不懺罪&emsp;&emsp;不棄惡見者

&emsp;&emsp;作舉罪羯磨&emsp;&emsp;世尊作是說

&emsp;&emsp;依舉罪羯磨&emsp;&emsp;知者知呵責

&emsp;&emsp;以隨順．正行&emsp;&emsp;乞解羯磨者

&emsp;&emsp;依上說羯磨&emsp;&emsp;之理趣行之

&emsp;&emsp;于各各羯磨&emsp;&emsp;現前而諍論

&emsp;&emsp;未作．及惡作&emsp;&emsp;復作應行之

&emsp;&emsp;于羯磨與解&emsp;&emsp;比丘如法說

&emsp;&emsp;羯磨有異解&emsp;&emsp;大牟尼見之

&emsp;&emsp;猶如醫師藥&emsp;&emsp;寂靜一如歸