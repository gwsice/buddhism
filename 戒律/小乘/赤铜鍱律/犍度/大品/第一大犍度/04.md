# 诵品四

## 二二 摩羯国洗尼瓶沙王归佛

### （一）

時，世尊于隨意間住象頭山後，與大比丘眾千人向王舍城遊行，此皆舊時螺髻梵志。時，世尊順次遊行至王舍城。于是，世尊住杖林園善住靈廟。

### （二）

摩竭國洗尼<sup><font color="green">「洗尼」（Seniya），若依梵本，大事乃 Śreṇya。參照荻原博士「梵漢對照佛教辭典」（一八四．一〇）及神博士「翻譯名義大集」（三六五二）。（前面譯為斯尼耶頻毘娑羅王。）</font></sup>瓶沙王聞：「從釋種出家沙門瞿曇釋子，到王舍城住杖林園之善住靈廟。彼世尊瞿曇受如此善名稱揚，〔謂：〕彼世尊是阿羅漢、等正覺、明行足、善逝、世間解、無上士、調御丈夫、天人師、佛、世尊。彼說自證知法，現證天、魔、梵界、沙門、婆羅門、人天眾。彼說初善、中善、後善；具足義理文句之法，顯示一切圓滿悉皆清淨梵行。善哉！見如此阿羅漢。」

### （三）

時，摩竭國洗尼瓶沙王為摩竭國婆羅門、居士十二那由多<sup><font color="green">「那由多」（nahuta）。此音譯用梵語形。若依（原註）「此處一那由多乃十千也，」十二那由多即十二萬。于四分律有車乘一萬二千、人數八萬四千。</font></sup>所圍繞，詣世尊住處。詣已，敬禮世尊，坐于一面。彼摩竭國婆羅門、居士十二那由多亦或敬禮世尊坐于一面；或與世尊交談慶慰、歡喜、感銘之言，坐于一面；或向世尊住處合掌，坐于一面；或世尊前稱言姓名，坐于一面；或唯默然，坐于一面。

### （四）

時，彼摩竭國婆羅門、居士十二那由多心生思念：「大沙門從優樓頻螺迦葉修梵行耶？又或優樓頻螺迦葉從大沙門修梵行耶？」時，世尊心知彼摩竭國婆羅門、居士十二那由多心所思念，以偈告具壽優樓頻螺迦葉曰：

&emsp;&emsp;「優樓頻螺居住人&emsp;&emsp;瘦削軀體人見稱

<sup><font color="green">「瘦軀者」（kisaka），苦行者之稱。「因苦行而成為瘦軀者」（原註），但不採用原註 kisaka+ovadana 一合成語之解釋。</font></sup>

&emsp;&emsp;汝何所見捨火天&emsp;&emsp;汝何故捨事火法

&emsp;&emsp;我以此事相問詢&emsp;&emsp;祠祀色．聲．味．欲．女

&emsp;&emsp;知如此者執垢穢&emsp;&emsp;是故我不樂祠祀」

### （五）

世尊乃言曰：「迦葉<sup><font color="green">「迦葉！云云」原文四語，似不屬偈文。如此解時雖以一字不足，但如此等偈文亦多亂脫。又，梵本大事相當此文之一行（第三卷四四四頁一八行）亦不足一字。</font></sup>！

&emsp;&emsp;若于此處汝心意&emsp;&emsp;不愛樂著色．聲．味

&emsp;&emsp;人．天．世間有何處&emsp;&emsp;汝心不愛樂著耶

<sup><font color="green">「何處」。于原註 ko 釋為 kuhiṁ 也。</font></sup>

&emsp;&emsp;迦葉就此覆語予&emsp;&emsp;我見寂靜道無著

&emsp;&emsp;無所有．不執欲有&emsp;&emsp;不變異．難令變異

<sup><font color="green">「無所有」（akiñcana）。「無所有貪等」（原註）。</font></sup>

&emsp;&emsp;是故我不樂祠祀」

### （六）

時，具壽優樓頻螺迦葉即從座起，偏袒上衣，頭面禮世尊足，白世尊曰：「世尊是增益我師，我是聲聞！世尊是增益我師，我是聲聞！」時彼摩竭國婆羅門、居士十二那由多心生思念：「優樓頻螺迦葉依大沙門而修梵行。」

### （七）

時，世尊心知彼摩竭國婆羅門、居士十二那由多心所思念，順次說示，謂：施論、戒論、生天論、諸欲過患、雜染、出離功德。知彼等生堪任心、柔軟心、離障心、歡喜心、明淨心，世尊開闡諸佛本真說法。〔謂：〕苦、集、滅、道。

### （八）

猶如清淨無有緇斑原布領受正色，以此瓶沙王為上首，摩竭國婆羅門、居士十二那由多亦如此于其座，生遠塵離垢法眼，〔謂：〕凡有集法者，皆有此滅法。一那由多諸人言願為優婆塞。

### （九）

時，摩竭國洗尼瓶沙王已見法、得法、知法、悟入于法、超越疑惑、棄除猶豫、得無畏，以行師教不依他緣，白世尊曰：「我前為太子時懷有五願，我今成就此等。我前為太子時心生思念：『我願受灌頂為王。』此，我第一願，我今成就此矣。『願應供、等正覺降臨我土。』此，我第二願，我今成就此矣。

### （一〇）

『我願得承事彼世尊。』此，我第三願，我今成就此矣。『願世尊為我說法。』此，我第四願，我今成就此矣。『願我證悟世尊法。』此，我第五願，我今成就此矣。我前為太子時，有此五所願，我今成就此等矣。

### （一一）

妙哉！妙哉！譬如扶起倒者，揭露覆者，教迷者道路，暗中提舉燈火，令有眼者見色。世尊如此以種種方便顯示教法，我于此處歸依世尊、法及比丘眾。世尊！容我從今起至命終止歸依為優婆塞，願世尊與比丘眾俱于明日受我供食。」世尊默然受請。

### （一二）

時，摩竭國洗尼瓶沙王知世尊受請，即從座起，敬禮世尊，右繞而去。

時，摩竭國洗尼瓶沙王是夜過後，令調殊妙嚼食、噉食，白世尊時至曰：「食時至矣！」時，世尊于早晨時，著下裳，持鉢、衣，率大比丘眾千人入王舍城。此皆舊時螺髻梵志也。

### （一三）

爾時，釋提桓因化現孺童色相，立于佛為上首大比丘眾前而說偈曰：

&emsp;&emsp;己已調御解脫人&emsp;&emsp;率領螺髻梵志群

&emsp;&emsp;己已調御解脫者&emsp;&emsp;一同進入王舍城

&emsp;&emsp;此如金鐶．金世尊&emsp;&emsp;率舊螺髻梵志等

&emsp;&emsp;今已自由．解脫人&emsp;&emsp;解脫者．入王舍城

&emsp;&emsp;此如金鐶．金世尊&emsp;&emsp;率舊螺髻梵志等

&emsp;&emsp;今已度脫．解脫人&emsp;&emsp;度脫者．入王舍城

&emsp;&emsp;此如金鐶．金世尊&emsp;&emsp;住于十居十力盈

<sup><font color="green">「住十居」（dasavāsa）。原註「住十聖居」十聖居之名出自長部經典第三卷三四九及三八〇頁（南傳大藏經第八卷），增支部經典第二二卷上三四六及三四七頁。</font></sup>

<sup><font color="green">「十力」一名，出自相應中部經典第十三卷三九～四〇頁等。參照荻原博士梵漢對譯佛教辭典七一～一〇。</font></sup>

&emsp;&emsp;了知十法十具足&emsp;&emsp;千人擁入王舍城

<sup><font color="green">「知十法」。「知十業道也」（原註）。</font></sup>

<sup><font color="green">「十具足」「具足十無學分」（原註）。大概同于十無學力，若爾即于八支聖道再加正智、正脫。出于無礙解脫道第二卷一七三頁。</font></sup>

### （一四）

諸人見釋提桓因曰：「此孺童美麗端正、此孺童甚可愛、此孺童甚殊妙，此孺童隨于何人耶？」如此言時，釋提桓因向彼諸人說偈曰：

&emsp;&emsp;勇猛一切調御己&emsp;&emsp;世間無有倫比者

<sup><font color="green">「調御一切己」（sabbadhi danto）。依原註：「于一切根調御自己，世尊于眼等無有少分不調御也。」但四分律「一切解」即讀 sabbadhī 讀為 sarvadhīḥ 者。依此，應譯為「于一切解調御自己」。</font></sup>

&emsp;&emsp;佛陀應供是善逝&emsp;&emsp;我乃隨侍奉事彼

### （一五）

時，世尊至摩竭國洗尼瓶沙王住處。至已，與比丘眾俱坐所設之座。時摩竭國洗尼瓶沙王向佛為上首之比丘眾，親手供奉殊妙嚼食、噉食，令充足飽滿。〔知〕世尊食訖，洗鉢與手已，而坐一面。

### （一六）

坐于一面時，摩竭國洗尼瓶沙王心生思念：「世尊可住止何處耶？宜離都邑不遠、不近，往來便利，所有希求諸人易往，晝少喧鬧、夜少音聲、絕人跡<sup><font color="green">譯為「絕人跡」原語為是 vijanavāta。從來解釋有三：一、依原註解為「無人身風（嗅即氣息）。」二、vṛjanavāta 譯作「村落風吹。」三、視為 vāta，譯為「群」。日譯者以梵語 vijana（無人）類比此語而推斷為，vijanapada 之轉訛。</font></sup>、離人眾、幽靜，而適于宴默之處。」

### （一七）

時，摩竭國洗尼瓶沙王心生思念：「我此竹林園離都邑不遠、不近，往來便利，所有希求諸人易往，晝少喧鬧、夜少音聲、絕人跡、離人眾、幽靜、適于宴默。我當施竹林園于佛為上首之比丘眾。」

### （一八）

時，摩竭國洗尼瓶沙王取金澡瓶獻世尊曰：「我施竹林園與世尊為上首之比丘眾。」世尊領受此園。時，世尊說法、教示、勸導、獎勵摩竭國洗尼瓶沙王，使之慶喜，即從座起而去。

時，世尊以此因緣說法，告比丘等曰：「諸比丘！許受僧園。」

<br>

## 二三 舍利弗、目犍连出家因缘

### （一）

爾時，刪若梵志住王舍城，大梵志眾二百五十人俱。爾時舍利弗、目犍連隨梵志刪若修習梵行，約定：「若先得不死者，必告。」

### （二）

時，具壽阿說示于早晨時著下裳，持鉢、衣，入王舍城乞食。彼心慶樂，行止若即、若離；若瞻、若顧；若屈、若伸，眼視地上，具足威儀。梵志舍利弗見具壽阿說示于王舍城乞食，彼心慶樂，行止若即、若離；若瞻、若顧；若屈、若伸，具足威儀。見已，對彼心生思念：「若世間有阿羅漢、阿羅道具足者，此人即彼比丘中一人，我應至此比丘處請問：『汝依誰出家耶？以誰為師？愛樂誰教法耶？』」

### （三）

時，梵志舍利弗心生思念：「此比丘行入民家乞食故，今非問時。我當隨此比丘後，彼知希求者所需之道。」時，具壽阿說示步行王舍城乞食，取施食而還。時，梵志舍利弗至具壽阿說示處。至已，與具壽阿說示交談慶慰、歡喜、感銘之言，而立一面。立于一面已，梵志舍利弗言具壽阿說示曰：「汝諸根澄清，汝膚色清淨、皎潔。汝依誰出家耶？誰為汝師？愛樂誰教法耶？」

### （四）

「有從釋種出、出家大沙門釋子。我乃依此世尊出家，以彼世尊為師，愛樂彼世尊教法。」「具壽尊師教法者何？彼教示者何耶？」「我尚幼稚，出家日淺，新進此法與律。我不能廣延示法，但能略說其義。」時梵志舍利弗言具壽阿說示曰：「唯！多少請說，唯說其義，我所希求，唯義而已，何用有多文句！」

### （五）

時，具壽阿說示為梵志舍利弗說此法門：

&emsp;&emsp;諸法因緣生&emsp;&emsp;如來說其因

&emsp;&emsp;諸法滅亦然&emsp;&emsp;是大沙門說

時，梵志舍利弗聞此法門，得遠塵離垢法眼，〔謂：〕「凡有集法者，皆有此滅法。」〔彼又言曰〕：「若唯有此[47]，亦足為正法。汝等已悟無憂處，其為我等經多那由多劫中所不曾見者。」

### （六）

時，梵志舍利弗至梵志目犍連處。梵志目犍連見梵志舍利弗從遠方來，見而言梵志舍利弗曰：「汝諸根澄清，汝膚色清淨、皎潔。汝得不死否？」「然！得不死矣。」「如何得不死耶？」

### （七）

「我今見比丘阿說示，步行王舍城乞食。彼心慶樂，若即、若離；若瞻、若顧；若屈、若伸，眼向地上，具足威儀。見而我生思念：『若世間有阿羅漢，或阿羅漢道具足者，此乃其比丘中一人。我應至此比丘處請問：「汝依誰出家耶？以誰為師，愛樂誰教法耶？」』

### （八）

時，我生思念：『此比丘行入民家乞食故，今非問時。我當隨此比丘後，彼知希求者所需之道。』時，阿說示于王舍城乞食，取施食而還。時，我至比丘阿說示處。至已，與比丘阿說示交談慶慰、歡喜、感銘之言，立于一面。我立于一面，言比丘阿說示曰：『汝諸根澄清，汝膚色清淨、皎潔。汝依誰出家耶？以誰為師？愛樂誰教法耶？』

### （九）

『有從釋種出、出家之大沙門釋子，我依世尊出家，以彼世尊為師，愛樂彼世尊教法。』『具壽尊師教法者何？彼教示者何耶？』『我尚幼稚，出家日淺，新入此法與律。我不能廣延示法，但能略說其義。』『多少請說，唯說其義，我所希求，唯義而已，何用有多文句！』」

### （一〇）

時，比丘阿說示教示此法門：

&emsp;&emsp;諸法因緣生&emsp;&emsp;如來說其因

&emsp;&emsp;諸法滅亦然&emsp;&emsp;是大沙門說

時，梵志目犍連聞此法門，得遠塵離垢法眼，〔謂：〕「凡有集法者，皆有此滅法。」〔彼又言曰：〕「若唯有此，亦足為正法。汝等已悟無憂處，其為我等經多那由多劫中所不曾見者。」

<br>

## 二四 舍利弗、目犍连出家因缘

### （一）

時，梵志目犍連言梵志舍利弗曰：「我等往世尊處，以彼世尊為我等師。」「此處有二百五十梵志，依止我等，瞻仰我等而住此處。且告彼等，令隨其所思而行。」時，舍利弗、目犍連至諸梵志處。至已，告諸梵志曰：「我等至世尊處，以彼世尊為我等師。」「我等依止具壽，瞻仰具壽而住此處。若具壽于大沙門處行梵行者，我等皆于大沙門處行諸梵行。」

### （二）

時，舍利弗、目犍連至梵志刪若處。至已，言梵志刪若曰：「我等往世尊處，以彼世尊為我等師。」「止！勿往！我等三人並領此眾。」舍利弗、目犍連再次…乃至…三次言梵志刪若曰：「我等往世尊處，以彼世尊為我等師。」「止！勿往！我等三人並領此眾。」

### （三）

時，舍利弗、目犍連率二百五十梵志到竹林。梵志刪若于是處口吐熱血。

世尊見舍利弗、目犍連從遠方來，見已，告諸比丘曰：「彼處來二友，乃拘律陀、優波提舍也。彼等成我聲聞一對上首雙賢也。」二人于甚深智境，滅執得無上解脫，而到竹林。時，師授二人記別：「來此處二友，乃拘律陀、優波提舍也。彼等成我聲聞一對上首雙賢也。」

### （四）

時，舍利弗、目犍連詣世尊住處。詣已，以頭面禮世尊足，白世尊曰：「我等唯願于世尊處出家，得具足戒。」世尊曰：「來！諸比丘！所善說者法，為正滅苦盡，故行梵行。」此為彼等具壽具足戒。

### （五）

爾時，摩竭國諸有名族姓子于世尊處行梵行。眾人忿怒、非難：「沙門瞿曇來奪〔我〕子，沙門瞿曇來奪〔我〕夫，沙門瞿曇來斷絕〔我〕族姓。今彼令千螺髻梵志出家，令二百五十刪若梵志出家，令摩竭國諸有名族姓子，于沙門瞿曇處修梵行。」又見諸比丘以如此偈句非難：

&emsp;&emsp;來此摩竭國義利巴奢大沙門

<sup><font color="green">「義利巴奢」（Giribbaja 梵語 Girivraja）。王舍城之別名，日譯者想為「山所圍」義。</font></sup>

&emsp;&emsp;已誘刪若徒眾矣今復誘何人

### （六）

諸比丘聞彼眾人忿怒、非難。時，諸比丘以此事白世尊，〔世尊曰：〕

「諸比丘！此聲應不久存，唯存七日而已，七日過後當消滅矣。是故諸比丘，若以偈難汝等曰：

&emsp;&emsp;來此摩竭國義利巴奢大沙門

&emsp;&emsp;已誘刪若徒眾矣今復何誰人

汝等即以偈反難之：

&emsp;&emsp;大雄如來尊&emsp;&emsp;正法誘循循

&emsp;&emsp;以法誘智者&emsp;&emsp;何生嫉妒心」

### （七）

爾時，眾人見諸比丘以如此偈非難：

&emsp;&emsp;來此摩竭國義利巴奢大沙門

&emsp;&emsp;已誘刪若徒眾矣今復誘何人

諸比丘即以如此偈反難：

&emsp;&emsp;大雄如來尊&emsp;&emsp;正法誘循循

&emsp;&emsp;以法誘智者&emsp;&emsp;何生嫉妒心

眾人〔知〕「沙門釋子以法而不以非法誘導。」此〔非難〕聲唯存七日。七日過後則消滅矣。

———舍利弗、目犍連出家〔因緣〕終———

———誦品四終———