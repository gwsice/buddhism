# 诵品二

## 三 佛偈

### （一）

時，世尊于早晨著下裳，持鉢、衣，為乞食入憍賞彌城。行乞食，食後由乞食還來，收藏臥具牀座，持鉢、衣，立于僧伽中，說如此偈，曰：

&emsp;&emsp;人悉出大聲&emsp;&emsp;不覺自己愚

<sup><font color="green">以下諸偈（特別初二偈）譯文，日譯以本生談原典第三卷四八八頁之原文及註釋為依據。第三行依 paṇḍitābhāsā vācāgocara bhāṇino 讀法，今仍之。</font></sup>

&emsp;&emsp;破壞僧伽時&emsp;&emsp;餘事更不思

&emsp;&emsp;以言語為境&emsp;&emsp;論說似賢迷

&emsp;&emsp;如何懸口河&emsp;&emsp;就裡不自知

&emsp;&emsp;罵．搏．敗掠奪&emsp;&emsp;執念怨不息

&emsp;&emsp;罵．搏．敗掠奪&emsp;&emsp;不執怨自息

&emsp;&emsp;此處怨報怨&emsp;&emsp;終于怨不息

&emsp;&emsp;以德使怨息&emsp;&emsp;是法不容易

&emsp;&emsp;我等于此處&emsp;&emsp;自制餘不悟

&emsp;&emsp;悟者則爭息&emsp;&emsp;碎骨而斷命

&emsp;&emsp;奪牛馬財盡&emsp;&emsp;彼等雖國破

&emsp;&emsp;尚且有和合&emsp;&emsp;如何汝等莫

&emsp;&emsp;若有智善住&emsp;&emsp;賢明之同行

&emsp;&emsp;得以交為友&emsp;&emsp;克一切困難

&emsp;&emsp;歡喜與正念&emsp;&emsp;且如是俱行

&emsp;&emsp;若無智善住&emsp;&emsp;賢明之同行

&emsp;&emsp;不得交為友&emsp;&emsp;則卓爾獨行

&emsp;&emsp;如敗棄國王&emsp;&emsp;如森林中象

<sup><font color="green">「如林中之象」。依前述本生談及法句經三二九採 mātaṅg'araññe va nāgo 讀法。</font></sup>

&emsp;&emsp;獨行實殊勝&emsp;&emsp;不應友愚人

&emsp;&emsp;獨行勿作惡&emsp;&emsp;如象安穩林

<br>

## 四 婆咎等

### （一）

時，世尊立于僧伽中，說如此偈已，往婆羅樓羅村。爾時，具壽婆咎住婆羅樓羅村。具壽婆咎見世尊從遠方來，見而設牀座，置洗足水、足台、足布，迎而取鉢、衣。世尊坐于所設座上，坐而洗足。具壽婆咎敬禮世尊，坐于一面。坐于一面已，世尊言具壽婆咎曰：「比丘！忍否？足否？為乞食不疲倦否？」「世尊！忍！世尊！足！我為乞食不疲倦。」時，世尊說法、教示具壽婆咎……令之慶喜，即從座起，往般那蔓闍寺林而去。

### （二）

爾時，具壽阿那律陀、具壽難提、具壽金毘羅住般那蔓闍寺林。守林人見世尊從遠方來，見而白世尊言：「沙門！勿入此林。此處有三族姓子，自愛而住，請勿擾之。」具壽阿那律陀聞守林人語世尊，聞而言守林人曰：「守林人！勿止世尊，我等之師世尊來臨。」具壽阿那律陀至具壽難提、具壽金毘羅住處。至而言具壽難提與具壽金毘羅曰：「諸具壽！諸具壽！來。我等之師世尊來臨矣！」

### （三）

時，具壽阿那律陀、具壽難提、具壽金毘羅俱迎世尊，一人取世尊鉢、衣，一人設牀座，一人置洗足水、足台、足布。世尊坐于所設座上，坐而洗足。彼諸具壽敬禮世尊，坐于一面。坐于一面時，世尊告具壽阿那律陀曰：「阿那律陀！忍否？足否？為乞食疲倦否？」「世尊！忍！世尊！足！我等為乞食不疲倦。」「阿那律陀！汝等和合、相喜、無諍，有如水乳，互以愛眼相視而住否？」「我等實和合、相喜、無諍，有如水乳，互以愛眼相視而住。」「阿那律陀！汝等如何和合、相喜……視而住耶？」

### （四）

「此處，我生思念：『我與如此同行者俱住，我得利也，我善利也。』如是，我于此諸具壽，于顯，于隱，為慈身行，為慈語行；于顯，于隱，為慈意行。我生思念：『我當棄己之心，應依此諸具壽之心而轉。』如是，我棄己之心，依此諸具壽之心而轉，雖身異而心一也。」具壽難提及具壽金毘羅亦白世尊，言：「我亦生思念……而心一也。如此，我等和合、相喜、無諍，有如水乳，互以愛眼相視而住也。」

### （五）

「阿那律陀！汝等不放逸、正勤、專念而住否？」「我等實不放逸、正勤、專念而住。」「阿那律陀！汝等如何不放逸、正勤、專念而住耶？」「此處，我等之中往村乞食，先還者即設牀座，置洗足水、足台、足布…………我等因此不用語言。我等每五日俱坐，終夜說法。如此，我等不放逸、正勤、專念而住也。」

### （六）

時，世尊說法而教示具壽阿那律陀、具壽難提、具壽金毘羅……令之慶喜，從座而起，向波羅聚落遊行，順次遊行到波羅聚落。于此，世尊住波羅聚落護寺林之賢娑羅樹下。時，世尊靜居宴默，心生如此思念：「我前常為訴訟、鬥諍、諍論、喧吵、于僧伽起諍事之彼憍賞彌諸比丘所惱，安樂無住。今離去常起訴訟……諍事之彼憍賞彌諸比丘，離而無伴，唯有一人而安樂安穩住。」有一大象為諸牡象、幼象、子象所惱而住，〔自〕食缺頂之草，彼折之枝為〔他眾象〕所食，飲濁水，沈于水，渡水時，眾象摩觸身而行。時，彼大象心生思念：「我為諸牡象、牝象、幼象、子象所惱而住，〔自〕食缺頂之草，我所折之枝為〔其他眾象〕所食，飲濁水，沈于水，渡水時，眾象摩觸身而行。我當離群，應唯一人住。」

### （七）

時，彼大象離群，詣波羅聚落護寺林之賢娑羅樹下世尊住處。詣已，以長鼻為世尊供飲食，除草。時，彼大象心生思念：「我前為諸牡象、牝象、幼象、子象所惱，安樂無住，〔自〕食缺頂之草，我所折之枝為〔其他眾象〕所食，飲濁水，沈于水，渡水時，眾象摩觸〔吾〕身而行。今離牡象、牝象、幼象、子象而無伴，唯一人而安樂安穩住。」時，世尊知自遠離，又以心知彼大象之心所思念，此時，自唱頌，曰：

&emsp;&emsp;如此之人龍&emsp;&emsp;長鼻之象龍

&emsp;&emsp;其心俱相等&emsp;&emsp;獨樂于林中

<br>

## 五 憍赏比丘之和合

### （一）

爾時，世尊于隨意間住波羅聚落後，向舍衛城遊行，次第遊行至舍衛城。于此，世尊住舍衛城祇樹給孤獨園。時，憍賞彌諸優婆塞言：「此等憍賞彌諸比丘于我等多作不利，世尊為彼等所惱而去。我等對憍賞彌之諸比丘不敬禮，不迎送，不作合掌、恭敬，不尊敬，不尊重，不奉事，不供養。雖來亦不與施食，我等如此不尊敬、不尊重、不奉事、不供養時，彼等不受尊敬而去，或還俗，或與世尊和合。」

### （二）

時，憍賞彌諸優婆塞對憍賞彌之諸比丘不敬禮，不迎送，不作合掌、恭敬，不尊敬，不尊重，不奉事，不供養。雖來亦不與施食。時，憍賞彌諸優婆塞不尊敬……憍賞彌之諸比丘不受尊敬而言：「我等往舍衛城世尊處，令滅此諍事。」時，憍賞彌諸比丘收藏臥座牀具，持鉢、衣，往舍衛城。

### （三）

具壽舍利弗聞言：「于僧伽常行訴訟……諍事之彼憍賞彌諸比丘，來舍衛城。」時，具壽舍利弗詣世尊住處，詣已，敬禮世尊，坐一面。坐一面已，具壽舍利弗白世尊，言：「于僧伽常行訴訟……諍事之彼憍賞彌諸比丘來舍衛城，我于諸比丘應如何為之耶？」「舍利弗！汝隨法以處之。」「我如何可知法與非法耶？」

### （四）

「舍利弗！依十八事，可知非法說者。舍利弗！此處有比丘，非法說為法，法說為非法，非律說為律，律說為非律，非如來之所說所言說為如來之所說所言，如來之所說所言說為非如來之所說所言，非如來之常所行法說為如來之常所行法，如來之常所行法說為非如來之常所行法，非如來所制說為如來之所制，如來之所制說為非如來之所制，無罪說為罪，罪說為無罪，輕罪說為重罪，重罪說為輕罪，有餘罪說為無餘罪，無餘罪說為有餘罪，粗罪說為非粗罪，非粗罪說為粗罪。舍利弗！如此依十八事，可知非法說者。

### （五）

舍利弗！依十八事，可知如法說者。舍利弗！此處有比丘，非法說為非法，法說為法，非律……律……非如來之所說所言……如來之所說所言……非如來之常所行法……如來之常所行法……非如來之所制……如來之所制……無罪<sup><font color="green">原本以此處「無罪」與「罪」為前後。暹羅本不然。日譯依此，今仍之。</font></sup>……罪……輕罪……重罪……有餘罪……無餘罪……粗罪……非粗罪說為非粗罪。舍利弗！如此依十八事，可知如法說者。」

### （六）

具壽摩訶目犍連聞……乃至……具壽摩訶迦葉聞……具壽摩訶迦旃延……具壽摩訶拘絺羅……具壽摩訶劫賓那……具壽摩訶周那……具壽阿那律陀……具壽離越……具壽優波離……具壽阿難……具壽羅睺羅聞……〔同第十　憍賞彌犍度五（三）～（五）〕……「……可知如法說者。」

### （七）

時，摩訶波闍波提瞿曇彌聞：「常訴訟……彼憍賞彌諸比丘，來舍衛城。」時，摩訶波闍波提瞿曇彌詣世尊住處，詣而敬禮世尊，立于一面。立于一面已，摩訶波闍波提瞿曇彌白世尊言：「常訴訟……我于彼諸比丘應如何為之耶？」「瞿曇彌！汝由二部聞法！由二部聞法，以其中如法說諸比丘之見、忍、喜、執為所喜，凡比丘尼眾由比丘眾所受者，應受如法說者。」

### （八）

給孤獨居士聞：「常訴訟……彼憍賞彌諸比丘，來舍衛城。」時，給孤獨居士詣世尊住處，詣而敬禮世尊，坐于一面。坐一面已，給孤獨居士白世尊言：「常訴訟……我于彼比丘等應如何為之耶？」「居士！汝與二部布施！與二部布施，由二部聞法！由二部聞法，以其中如法諸比丘之見、忍、喜、執為所喜！」

### （九）

毘舍佉鹿母聞：「常訴訟……彼憍賞彌諸比丘，來舍衛城。」時，毘舍佉鹿母詣世尊住處，詣而敬禮世尊，坐于一面。坐于一面已，毘舍佉鹿母白世尊言：「常訴訟……我于彼比丘等應如何為之耶？」「毘舍佉！汝與二部布施……為所喜！」

### （一〇）

時，憍賞彌諸比丘次第到舍衛城。時，具壽舍利弗詣世尊在處，詣而敬禮世尊，坐于一面。坐一面已，具壽舍利弗白世尊言：「于僧伽常行訴訟……諍事之彼憍賞彌諸比丘，到舍衛城。彼諸比丘之座臥處應如何為之耶？」「舍利弗！應分離與座臥處。」「若無分離者應如何為之耶？」「應部分分離而與之。舍利弗！但無論如何絕不可無上座比丘之座臥處。若無者，墮惡作。」「衣食應如何為之耶？」「舍利弗！衣食一切人應等分之。」

### （一一）

時，彼被舉比丘觀察法與律而生思念：「此是罪，此非無罪，我有犯，我非無犯，我被舉，我非不受舉，我依如法、無過、應理之羯磨而被舉。」時，彼被舉比丘至隨被舉〔比丘〕之諸比丘在處，至而言隨被舉〔比丘〕之諸比丘曰：「此是罪，此非無罪……應理之羯磨而被舉。然！與我解羯磨！」

### （一二）

時，彼隨被舉〔比丘〕之諸比丘與被舉比丘俱詣世尊住處，詣而敬禮世尊，坐于一面。坐一面已，彼諸比丘白世尊言：「此被舉比丘言：『此是罪，此非無罪……與解羯磨！』應如何<sup><font color="green">日譯謂：tehi 一語衍，暹羅本缺。今仍之。</font></sup>為之耶？」「諸比丘！此是罪，此非無罪，此比丘有犯，此比丘非無犯，此比丘被舉，此比丘非不受舉。此比丘依如法、無過、應理之羯磨而受舉。諸比丘！此比丘犯、被舉、見〔罪〕故，諸比丘！應與此比丘羯磨。」

### （一三）

時，彼隨被舉〔比丘〕之諸比丘與被舉比丘解羯磨，至作舉罪之諸比丘住處。至而言作舉罪之諸比丘，曰：「依彼事，于僧伽生起訴訟、鬥諍、爭論、諍論，令破僧伽，令僧伽蒙塵垢，令僧伽別住，令僧伽別異。此比丘有犯、被舉，但見〔罪〕，受解羯磨。我等為滅彼事，作僧伽和合。」時，彼作舉罪之諸比丘詣世尊住處，詣已，敬禮世尊，坐于一面。坐一面已，彼諸比丘白世尊言：「彼隨被舉〔比丘〕之諸比丘言：『依彼事……作僧伽和合。』應如何為之耶？」

### （一四）

「諸比丘！彼比丘有犯、被舉、見〔罪〕、受解羯磨故，諸比丘！僧伽為滅彼事，應作僧伽和合。諸比丘！應如此作：應集會眾于一處，病者、非病者亦俱也，任何人皆不得與清淨欲<sup><font color="green">「清淨欲」（chanda），出第二布薩犍度。</font></sup>。集會已，聰明賢能比丘應告僧伽，言：『諸大德！請聽我言！依彼事，于僧伽生起訴訟、鬥諍、爭論、諍論，令破僧伽，令僧伽蒙塵垢，令僧伽別住，令僧伽別異。此比丘有犯、被舉，但見〔罪〕，受解羯磨已。若僧伽機熟者，僧伽為滅彼事，作僧伽和合。此為表白。諸大德！請聽我言！依彼事……受解羯磨已。為滅彼事，作僧伽和合。具壽聽者默然，不聽者請言。僧伽為滅彼事，作僧伽和合，滅僧伽之塵垢，滅僧伽之破壞。具壽聽故默然，我如此了知。』應即時作布薩，誦波羅提木叉。」

<br>

## 六 优波离所问

### （一）

時，具壽優波離詣世尊住處，詣而敬禮世尊，坐于一面。坐一面已，具壽優波離白世尊言：「若有事，僧伽因訴訟……令僧伽別異時，僧伽不決斷彼事，由無根至根，而作僧伽和合，此，如法僧伽和合耶？」「優波離！若有事……僧伽不決斷彼事，由無根至根，作僧伽和合者，優波離！此非法僧伽和合也。」「若有事……僧伽決斷彼事，由根至根，作僧伽和合，此，如法僧伽和合耶？」「優波離！若有事……僧伽決斷彼事，由根至根，作僧伽和合者，優波離！此，如法僧伽和合也。」

### （二）

「僧伽和合有幾何耶？」「優波離！僧伽和合有二。優波離！有義缺而文備之僧伽和合。優波離！有義備而文備之僧伽和合。優波離！何為義缺而文備之僧伽和合耶？優波離！若有事，僧伽因訴訟……令僧伽別異時，僧伽不決斷彼事，由無根至根，作僧伽和合。優波離！此名為義缺而文備之僧伽和合。優波離！何為義備文備之僧伽和合耶？優波離！若有事，僧伽因訴訟……令僧伽別異時，僧伽決斷彼事，由根至根，作僧伽和合。優波離！此名為義備文備之僧伽和合。優波離！如此僧伽和合有二也。」

### （三）

時，具壽優波離即從座起，偏袒上衣，于世尊住處，合掌奉世尊說偈，曰：

&emsp;&emsp;于僧伽事議&emsp;&emsp;義生與決斷

&emsp;&emsp;大須如何人&emsp;&emsp;如何比丘眾

&emsp;&emsp;以護持法耶&emsp;&emsp;第一戒無過

&emsp;&emsp;行時有思慮&emsp;&emsp;克制護諸根

&emsp;&emsp;怨敵不能呵&emsp;&emsp;如法無難處

&emsp;&emsp;住此戒清淨&emsp;&emsp;無畏得能說

&emsp;&emsp;在會眾中住&emsp;&emsp;不搖亦不懼

&emsp;&emsp;率爾而言說&emsp;&emsp;而無失義者

&emsp;&emsp;受問會眾中&emsp;&emsp;不臆亦不惑

&emsp;&emsp;應時于記答&emsp;&emsp;賢者說適語

&emsp;&emsp;歡喜智眾會&emsp;&emsp;敬上座比丘

&emsp;&emsp;以達自師說&emsp;&emsp;知量善當論

&emsp;&emsp;巧于破怨敵&emsp;&emsp;怨敵墮負處

&emsp;&emsp;眾人乃得智&emsp;&emsp;持自說無害

&emsp;&emsp;不止于問答&emsp;&emsp;使命受堪言

<sup><font color="green">堪言，āhu naṁ yathā。為英譯讀法，今亦依之。</font></sup>

&emsp;&emsp;如說處僧事&emsp;&emsp;由比丘眾遣

&emsp;&emsp;如其語為之&emsp;&emsp;而不念我為

&emsp;&emsp;犯事．罪．及滅&emsp;&emsp;比丘．比丘尼

&emsp;&emsp;兩毘崩伽通&emsp;&emsp;且知罪及滅

<sup><font color="green">毘崩伽通，ubhay' assa。為英譯讀法，今亦依之。</font></sup>

&emsp;&emsp;何行不受擯&emsp;&emsp;依何事而擯

&emsp;&emsp;處己解羯磨&emsp;&emsp;如是為是知

&emsp;&emsp;作毘崩伽師&emsp;&emsp;恭敬上．下座

&emsp;&emsp;及中座比丘&emsp;&emsp;利眾成賢者

&emsp;&emsp;如此之比丘&emsp;&emsp;能護持正法

# 摄颂

此攝頌<sup><font color="green">此處攝頌特多不明之處。</font></sup>曰：

&emsp;&emsp;最勝之勝者&emsp;&emsp;在于憍賞彌

&emsp;&emsp;見罪有異論&emsp;&emsp;應舉且說罪

&emsp;&emsp;內界．與彼處&emsp;&emsp;五．一．與具足

&emsp;&emsp;並波羅聚落&emsp;&emsp;以及舍衛城

&emsp;&emsp;尊者舍利弗&emsp;&emsp;乃至拘律陀

&emsp;&emsp;迦葉．迦旃延&emsp;&emsp;絺羅．劫賓那

&emsp;&emsp;周那阿那律&emsp;&emsp;離越優波離

&emsp;&emsp;阿難．羅睺羅&emsp;&emsp;給孤．瞿曇彌

&emsp;&emsp;毘舍佉鹿母&emsp;&emsp;臥座處分離

&emsp;&emsp;衣食均等與&emsp;&emsp;集眾消訟事

&emsp;&emsp;淨欲不得與&emsp;&emsp;優波離所問

&emsp;&emsp;于戒無愧者&emsp;&emsp;勝者教和合