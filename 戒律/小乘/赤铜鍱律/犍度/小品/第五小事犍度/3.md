## 二四 杖与网袋

### （一）

爾時，有一比丘，以網袋盛鉢而掛於杖，於非時由村門而出。眾人言：「諸尊者！盜賊行於彼處，彼之劍閃光。」追隨而捕之，知〔是比丘〕而放之。時，彼比丘往僧園，彼以此事告諸比丘。「友！汝持杖與網袋耶？」「友！然！」諸比丘中少欲者忿怒、非難：「為何比丘持杖與網袋耶？」時，彼諸比丘以此事白世尊，世尊……「實然！世尊！」……呵責、說法已，告諸比丘曰：「諸比丘！不得持杖與網袋，持者墮惡作。」

### （二）

爾時，有一比丘病，無杖不能來回行走。諸比丘以此事白世尊，〔世尊曰：〕「諸比丘！許與病比丘執杖。諸比丘！與此應如是行：彼病比丘應至僧伽處，偏袒右肩，禮上座比丘足，胡跪，合掌，白如是言：

『諸大德！我病，無杖不能來回行走，請僧伽與執杖認可。』應二次乞請……三次乞請。應由一聰明賢能比丘於僧伽中唱言：

『諸大德！請聽我言！此某甲比丘病，無杖不能來回行走，彼請僧伽與執杖認可。若僧伽機熟，僧伽與某甲比丘執杖認可。是乃表白。

諸大德！請聽我言！此……請……。僧伽與某甲比丘執杖認可。與某甲比丘執杖認可，具壽聽者默然，不聽者請言。

僧伽已與某甲比丘執杖認可。具壽聽故默然，我如是了知。』」

### （三）

爾時，有一比丘病，無網袋不能攜鉢。諸比丘以此事白世尊，〔世尊曰：〕「諸比丘！許與病比丘網袋認可。諸比丘！當如是與：彼病比丘……『……〔同第五　小事犍度二四（二）。「執杖」改為「網袋」。〕……了知。』」

爾時，有一比丘病，無杖不能來回行走，無網袋不能攜鉢。諸比丘以此事白世尊，〔世尊曰：〕「諸比丘！許與病比丘執杖和網袋認可。諸比丘！當如是與：彼病比丘……『……〔同第五　小事犍度二四（二）。「執杖」改為「執杖和網袋」。〕……我如是了知。』」

<br>

## 二五 反刍

### （一）

爾時，有比丘是反芻〔吐而再嚥〕者，彼再三反芻而嚥。諸比丘忿怒、非難：「此比丘非時而食。」諸比丘以此事白世尊，〔世尊曰：〕「諸比丘！此比丘由牛胎死沒未久，諸比丘！許反芻者吐而再嚥。諸比丘！但出口外者，不得嚥，嚥者應如法治之<sup><font color="green">「應如法治之」yathādhammo kāretabbo，相當於波逸提三七、三八、四〇（漢譯南傳大藏經律二之一一四頁）。</font></sup>。」

<br>

## 二六 落食

### （一）

爾時，一群人行僧次食，於食堂，撒落許多飯粒。眾人忿怒、非難：「為何供養諸沙門釋子飯，〔彼等〕不一心受之耶？一一之飯粒皆百勞力之所成也。」諸比丘聞彼眾人之忿怒、非難。時，彼諸比丘以此事白世尊，〔世尊曰：〕「諸比丘！所與之〔食〕而掉落者，許自取而食。諸比丘！若已示謝，則施主〔取之〕。」

<br>

## 二七 爪、发及其他

### （一）

爾時，有一比丘，留長爪而行乞食。有一婦女見而言彼比丘，曰：「來！行淫法。」「止！姊！此非相應法。」「若汝不為者，我今以己之爪傷四肢，裝忿怒，言此比丘犯我。」「姊！汝自知。」時，彼婦女以己之爪傷四肢，裝忿怒，言：「此比丘犯我。」諸人跑來，捉彼比丘。彼諸人見彼婦女之爪中有皮及血跡，言：「此唯此婦女所為，非比丘所為也。」放彼比丘。時，彼比丘往僧園，以此事言諸比丘，〔諸比丘曰：〕「友！汝有長爪耶？」「諸友！然！」諸比丘中少欲者忿怒、非難：「為何比丘留長爪耶？」時，彼諸比丘以此事白世尊，〔世尊曰：〕「諸比丘！不得留長爪，留者墮惡作。」

### （二）

爾時，諸比丘以爪截爪，以口截爪，擦壁而指痛。諸比丘以此事白世尊，〔世尊曰：〕「諸比丘！許用截爪刀。」

截爪流血，指痛。「諸比丘！許截至肉處。」

時，六群比丘令磨二十爪。眾人忿怒、非難：「猶如……在家人。」諸比丘以此事白世尊，〔世尊曰：〕「諸比丘！不得令磨二十爪，令磨者墮惡作。諸比丘！唯許除污垢。」

### （三）

爾時，諸比丘髮長。諸比丘以此事白世尊，〔世尊曰：〕「諸比丘！能互相剃髮否？」「能！世尊！」時，世尊以是因緣，於此時機，說法而告諸比丘曰：「諸比丘！許用剃刀、砥石、刀囊、布片及一切刀具。」

### （四）

爾時，六群比丘令理鬚，蓄長鬚，令作如牛毛鬚，令作四角鬚，令垂胸，令垂腹，留髯，令剃密處毛。眾人忿怒、非難：「猶如……在家人。」諸比丘以此事白世尊，〔世尊曰：〕「諸比丘！不得令理鬚，不得蓄長鬚，不得令作如牛毛鬚，不得令作四角鬚，不得令垂胸，不得令垂腹，不得留髯，不得令剃密處毛，剃者墮惡作。」

爾時，有一比丘，密處有瘡，藥不著。諸比丘以此事白世尊，〔世尊曰：〕「諸比丘！病之因緣，許剃密處毛。」

### （五）

爾時，六群比丘以剪刀剪髮。眾人忿怒、非難：「猶如……在家人。」諸比丘以此事白世尊，〔世尊曰：〕「諸比丘！不得以剪刀剪髮，剪者墮惡作。」

爾時，有一比丘，頭有瘡，不能以剃刀剃髮。諸比丘以此事白世尊，〔世尊曰：〕「諸比丘！病者許用剪刀剪髮。」

爾時，諸比丘鼻長毛。眾人忿怒、非難：「猶如畢舍遮之信徒。」諸比丘以此事白世尊，〔世尊曰：〕「諸比丘！不得留長鼻毛，留者墮惡作。」

爾時，諸比丘以礫、蜜蠟取鼻毛而鼻痛。諸比丘以此事白世尊，〔世尊曰：〕「比丘！許用鑷子。」

爾時，六群比丘令取掉白髮。眾人忿怒、非難：「猶如……在家人。」諸比丘以此事白世尊，〔世尊曰：〕「諸比丘！不得令取掉白髮，令取者墮惡作。」

### （六）

爾時，有一比丘為耳垢所塞。諸比丘以此事白世尊，〔世尊曰：〕「諸比丘！許用挑耳篦。」

爾時，六群比丘持種種金製、銀製之挑耳篦。眾人忿怒、非難：「猶如……在家人。」諸比丘以此事白世尊，〔世尊曰：〕「諸比丘！不得持種種挑耳篦，持者墮惡作。諸比丘！許用骨製、牙製、角製、葦製、竹製、木製、樹脂製、果製、銅製、螺貝製。」

<br>

## 二八 金属器及其他

### （一）

爾時，六群比丘多蓄藏銅物、鍮物。眾人巡迴精舍，見而忿怒、非難：「為何諸釋子沙門多蓄藏銅物、鍮物耶？猶如鍮商人也。」諸比丘以此事白世尊，〔世尊曰：〕「諸比丘！不得蓄藏銅物、鍮物，蓄藏者墮惡作。」

### （二）

爾時，諸比丘疑懼而不敢用塗藥箱、塗藥篦、挑耳篦、柄。諸比丘以此事白世尊，〔世尊曰：〕「諸比丘！許用塗藥箱、塗藥篦、挑耳篦、柄。」

爾時，六群比丘背靠僧伽梨而坐，僧伽梨衣之緣壞。諸比丘以此事白世尊，〔世尊曰：〕「諸比丘！不得背靠僧伽梨而坐，坐者墮惡作。」

爾時，有一比丘病，彼無繫紐不得安穩。諸比丘以此事白世尊，〔世尊曰：〕「諸比丘！許用繫紐。」時，諸比丘生是念：「應如何作繫紐耶？」諸比丘以此事白世尊，〔世尊曰：〕「諸比丘！許用織機、梭、緒、籌及一切織具。」

<br>

## 二九 腰带

### （一）

爾時，有一比丘，不著腰帶而入村邑乞食。彼於道路失落安陀會，諸人叫喚，彼比丘羞愧。時，彼比丘往僧園，以此事告諸比丘。諸比丘以此事白世尊，〔世尊曰：〕「諸比丘！不著腰帶不得入村邑，入者墮惡作。諸比丘！許著腰帶。」

### （二）

爾時，六群比丘持種種腰帶：有細織者，有形如水蛇頭者，有形如小鼓者，有形如耳環者。眾人忿怒、非難：「猶如……在家人。」諸比丘以此事白世尊，〔世尊曰：〕「諸比丘！不得持種種腰帶：細織物者，形如水蛇頭者，形如小鼓者，形如耳環者也，持者墮惡作。諸比丘！許用兩種腰帶：細縷帶及編帶也。」

帶緣損。「諸比丘！許用形如小鼓者、形如耳環者。」

帶端損。「諸比丘！許帶端裝飾及重疊。」

帶之縫目損。「諸比丘！許用紐扣。」

爾時，六群比丘持種種金製、銀製之紐扣。眾人忿怒、非難：「猶如……在家人。」諸比丘以此事白世尊，〔世尊曰：〕「諸比丘！不得持種種紐扣，持者墮惡作。諸比丘！許持骨製……螺貝製、線製。」

### （三）

爾時，具壽阿難著輕僧伽梨衣，入村邑乞食。為旋風吹揚僧伽梨衣。時，具壽阿難至僧園，彼以此事告諸比丘。諸比丘以此事白世尊，〔世尊曰：〕「諸比丘！許用紐<sup><font color="green">「紐」gaṇṭhikā，多說為衣裾之錘「塊」。但相當於五分律（第二十六卷）之處，譯為「衣紐」。參照大品原典四六頁之用例。</font></sup>、鉤。」

爾時，六群比丘持種種金製、銀製之紐。眾人忿怒、非難：「猶如……在家人。」諸比丘以此事白世尊，〔世尊曰：〕「諸比丘！不得持種種紐，持者墮惡作。諸比丘！許持骨製、牙製、角製、葦製、竹製、木製、樹脂製、果製、銅製、螺貝製、線製。」

爾時，諸比丘用紐、鉤而衣損。諸比丘以此事白世尊，〔世尊曰：〕「諸比丘！許用紐、鉤板。」

用紐板、鉤板，縫於衣端而角開。諸比丘以此事白世尊，〔世尊曰：〕「諸比丘！許紐板縫於衣端，鉤板縫於內側，入七指或八指處。」

### （四）

爾時，六群比丘穿在家人之象鼻衣<sup><font color="green">「象鼻衣」hatthisoṇḍaka，乃形容衣之形狀之名稱。</font></sup>、魚網衣、四角衣、多羅莖衣、百蔓衣。眾人忿怒、非難：「猶如……在家人。」諸比丘以此事白世尊，〔世尊曰：〕「諸比丘！不得穿在家人之象鼻衣……百蔓衣，穿者墮惡作。」

爾時，六群比丘纏在家人之纏衣。眾人忿怒、非難：「猶如……在家人。」諸比丘以此事白世尊，〔世尊曰：〕「諸比丘！不得纏在家人之纏衣，纏者墮惡作。」

### （五）

爾時，六群比丘著下帶。眾人忿怒、非難：「猶如國王之擔夫。」諸比丘以此事白世尊，〔世尊曰：〕「諸比丘！不得著下帶，著者墮惡作。」

<br>

## 三〇 天秤棒

### （一）

爾時，六群比丘荷天秤棒。眾人忿怒、非難：「猶如……國王之擔夫。」諸比丘以此事白世尊，〔世尊曰：〕「諸比丘！不得荷天秤棒，荷者墮惡作。諸比丘！許一面擔棒、二人棒、頭荷、肩荷、腰荷、提荷。」

<br>

## 三一 杨枝

### （一）

爾時，諸比丘不嚼楊枝，口中有臭氣。諸比丘以此事白世尊，〔世尊曰：〕「諸比丘！不嚼楊枝者，有如是五種過患：眼不明，口中臭，味覺處不清淨，覆痰，痰𤷜覆食，食無味。諸比丘！不嚼楊枝者，有如是五事之過患。諸比丘！嚼楊枝者，有如是五事之功德：眼明，口中不臭，味覺處清淨，不覆痰，痰𤷜不覆食，食有味。諸比丘！嚼楊枝者，有如是五種之功德。諸比丘！許用楊枝。」

### （二）

爾時，六群比丘嚼長楊枝，以此打諸沙彌。諸比丘以此事白世尊，〔世尊曰：〕「諸比丘！不得嚼長楊枝，嚼者墮惡作。諸比丘！最長可用至八指之楊枝。不得以此打沙彌，打者墮惡作。」

爾時，有一比丘，嚼過短之楊枝而刺喉。諸比丘以此事白世尊，〔世尊曰：〕「諸比丘！不得嚼過短之楊枝，嚼者墮惡作。諸比丘！許用最短四指之楊枝。」

<br>

## 三二 草木

### （一）

爾時，六群比丘燒草木。眾人忿怒、非難：「猶如燒炭夫<sup><font color="green">「燒炭夫」davadāhaka，原語之意是燒草木者，於此缺明瞭的職業名，故依英譯推測而譯。</font></sup>。」諸比丘以此事白世尊，〔世尊曰：〕「諸比丘！不得燒草木，燒者墮惡作。」

爾時，精舍為草所覆，以野火燃燒而燒精舍，諸比丘疑懼而不逆燒、不防護。諸比丘以此事白世尊，〔世尊曰：〕「諸比丘！野火燃燒時，許逆燒、防護。」

### （二）

爾時，六群比丘爬樹，由樹至〔彼〕樹。眾人忿怒、非難：「猶如猿猴。」諸比丘以此事白世尊，〔世尊曰：〕「諸比丘！不得爬樹，爬者墮惡作。」

爾時，有一比丘，於拘薩羅國往舍衛城之途中，為象所追。彼比丘跑於樹下，疑懼而不敢爬樹。彼象往餘處。時，彼比丘往舍衛城，以此事告諸比丘。「諸比丘！有事時許爬人高之樹，有災害時許爬〔必要高度之樹〕。」

<br>

## 三三 雅语及其他

### （一）

爾時，有名為夜婆、瞿婆之二比丘，乃是兄弟，生於婆羅門，言語善美，音聲善美。諸比丘詣世尊住處。詣已，敬禮世尊而坐一面。坐於一面之諸比丘白世尊，曰：「世尊！今諸比丘名異、姓異、生異、族異而出家，諸比丘以各自之言詞污佛語。世尊！願我等將佛語轉為雅語<sup><font color="green">「雅語」chandaso，吠陀之用語。</font></sup>。」佛世尊呵責：「諸愚人！汝等為何言願我等將佛語轉為雅語耶？諸愚人！此令未信者……。」呵責、說法已，告諸比丘曰：「諸比丘！不得將佛語轉為雅語，轉者墮惡作。諸比丘！許以各自言詞學習佛語。」

### （二）

爾時，六群比丘學習順世〔外道〕。眾人忿怒、非難：「猶如……在家人。」諸比丘聞彼眾人之忿怒、非難。時，彼諸比丘以此事白世尊，〔世尊曰：〕「諸比丘！視順世〔外道〕為精要者，於此法、律，能增長至廣大、方廣否？」「此事不然！」「視此法、律為精要者，應學習順世〔外道〕耶？」「此事不然！」「諸比丘！不得學習順世〔外道〕，習者墮惡作。」

爾時，六群比丘教順世〔外道〕。眾人忿怒、非難：「猶如……在家人。」諸比丘以此事白世尊，〔世尊曰：〕「諸比丘！不得教順世〔外道〕，教者墮惡作。」

爾時，六群比丘學習畜生咒。眾人忿怒、非難：「猶如……在家人。」諸比丘以此事白世尊，〔世尊曰：〕「諸比丘！不得學習畜生咒，習者墮惡作。」

爾時，六群比丘教畜生咒，眾人忿怒、非難：「猶如……如在家人。」諸比丘以此事白世尊，〔世尊曰：〕「諸比丘！不得教畜生咒，教者墮惡作。」

### （三）

爾時，世尊為大會眾所圍繞，說法時，打噴嚏，諸比丘高聲大聲而言：「世尊長壽<sup><font color="green">「長壽」jīvatu，祈求噴嚏者之健康是一種習俗。</font></sup>！善逝長壽！」因其聲而中斷說法。時，世尊告諸比丘曰：「諸比丘！打噴嚏時，言：『長壽！』緣此，有生死耶？」「此事不然！」「諸比丘！打噴嚏時，不得言：『長壽！』言者墮惡作。」

爾時，諸比丘打噴嚏時，眾人言：「大德長壽！諸比丘疑懼而不語。眾人忿怒、非難：『何以沙門釋子打噴嚏時，〔眾人〕言：「長壽！」時，不言耶？』」諸比丘以此事白世尊，〔世尊曰：〕「諸比丘！在家人欲吉祥者，諸比丘！若在家人言『長壽』許言『長壽』。」

<br>

## 三四 蒜

### （一）

爾時，世尊為大會眾所圍繞，坐而說法，有一比丘食蒜，彼不欲困攪諸比丘而坐一面。世尊見彼比丘坐於一面，見而告諸比丘曰：「諸比丘！彼比丘為何坐於一面？」「彼比丘食蒜，不欲困攪諸比丘而於一面坐。」「諸比丘！若噉此〔物〕，當遠離如此說法，則當食此〔物〕否？」「此事不然！」「諸比丘！不得食蒜，食者墮惡作。」

### （二）

爾時，具壽舍利弗患腹痛。時，具壽摩訶目犍連至具壽舍利弗處。至已，語具壽舍利弗曰：「友！舍利弗！汝以前腹痛依何而得安穩耶？」「友！蒜也。」諸比丘以此事白世尊，〔世尊曰：〕「諸比丘！病之故，許食蒜。」

<br>

## 三五 大、小便所

### （一）

爾時，諸比丘於僧園到處小便，污僧園。諸比丘以此事白世尊，〔世尊曰：〕「諸比丘！許於一邊小便。」

僧園污臭。「諸比丘！許用尿甕。」

坐而小便困難。「諸比丘！許安腳處。」

安腳處無圍，諸比丘恥而不敢小便。「諸比丘！許圍三種牆，謂：瓦牆、石牆、木牆也。」

尿甕無蓋而臭。「諸比丘！許用蓋。」

### （二）

爾時，諸比丘於僧園到處大便，污僧園。諸比丘以此事白世尊，〔世尊曰：〕「諸比丘！許於一邊大便。」

僧園惡臭。「諸比丘！許用糞坑。」

糞坑側面損壞。「諸比丘！許作三種積土，謂：瓦積、石積、木積也。」糞坑低而水浸。「諸比丘！許填高地基。」積土倒。「諸比丘！許作三種積土，謂：瓦積、石積、木積也。」上時困難。「諸比丘！許作三種階：瓦階、石階、木階也。」上時跌倒。「諸比丘！許用欄干。」端坐而大便時跌倒。「諸比丘！許張牀，於中作洞而大便。」坐而大便困難。「諸比丘！許作安腳處。」

### （三）

於外小便。「諸比丘！許用尿壺。」

無屎篦。「諸比丘！許用屎篦。」無屎篦拭布。「諸比丘！許用屎篦拭布。」

糞坑無蓋而臭。「諸比丘！許用蓋。」

於露天大便，因寒、熱而疲倦。「諸比丘！許作廁房。」廁房無門。「諸比丘！許作門、楣、門柱、閫、枘、閂、木栓、針、楔、鍵孔、紐孔、紐。」廁房草、粉散亂。「諸比丘！於貼後，內外塗之。塗白色、黑色、紅土子，許設華鬘、蔓、摩竭魚牙、棚、衣架、衣繩。」

爾時，有一老羸比丘，大便起時倒下。諸比丘以此事白世尊，〔世尊曰：〕「諸比丘！許作欄干。」

廁所無圍。「諸比丘！許以三種圍牆：瓦牆、石牆、木牆也。」

### （四）

無門樓。「諸比丘！許作門樓。」門樓無門。「諸比丘！許作門……紐。」門屋草、粉散亂。「諸比丘！許於貼後，內外塗之……設……棚……。」

房多濕。「許撒砂礫。」不滿足。「諸比丘！許鋪踏石。」水積。「諸比丘！許作排水溝。」無洗淨瓶。「諸比丘！許用洗淨瓶。」無灑盆。「諸比丘！許用灑盆。」坐洗困難。「諸比丘！許作安腳處。」安腳處無圍，諸比丘恥而不洗。「諸比丘！許作三種圍牆，謂：瓦牆、石牆、木牆也。」洗瓶無蓋，為草、粉、塵所污。「諸比丘！許用蓋。」

<br>

## 三六 非行

### （一）

爾時，六群比丘行如此之非行，謂：自種華樹……〔同第一　羯磨犍度一三（一）～（二）〕……種種之非行。諸比丘以此事白世尊，〔世尊曰：〕……「諸比丘！不得行種種非行，行者當如法治之。」

<br>

## 三七 器物

### （一）

爾時，優樓頻螺迦葉出家。時，僧伽多得銅物、木物、土物。時，諸比丘生是念：「世尊許得或不許得銅物耶？許得或不許得木物耶？許得或不許得土物耶？」諸比丘以此事白世尊，世尊以是因緣，於此時機，說法而告諸比丘曰：「諸比丘！除兵器外之一切銅物，除高牀、長椅子、木鉢、木履外之一切木物，除摩擦具、陶物外之一切土物，皆許之。」

# 摄颂

攝頌曰：

&emsp;&emsp;樹木．柱．壁．摩浴處&emsp;&emsp;用乾闥婆掌及紐

&emsp;&emsp;搔背具．互相擦身&emsp;&emsp;疥癬．老羸．以手擦

&emsp;&emsp;不持耳環．璫．首飾&emsp;&emsp;手環．腕環．腰．手飾

&emsp;&emsp;長髮．櫛．與蜷局櫛&emsp;&emsp;以及手．蠟油．水油

&emsp;&emsp;用鏡．水面．以至瘡&emsp;&emsp;塗面．摩擦．及粉飾

&emsp;&emsp;彩染面．四肢．眼疾&emsp;&emsp;山頂祭以及長調

&emsp;&emsp;菴婆果．果皮一切&emsp;&emsp;外有毛皮之毛衣

&emsp;&emsp;蛇．斷男根與栴檀&emsp;&emsp;種種鉢．台．金．厚．褶

&emsp;&emsp;彩色．損之及惡臭&emsp;&emsp;熱處．破壞及板榻

&emsp;&emsp;地牀．以及草敷具&emsp;&emsp;小布．屏．籠．作鉢袋

&emsp;&emsp;肩紐．繫線．壁樁．牀&emsp;&emsp;座牀．大膝．傘．開門

&emsp;&emsp;瓠壺．瓶壺並髑髏&emsp;&emsp;屑片乃至於容入

&emsp;&emsp;以手撕破．杖與金&emsp;&emsp;鉢．果皮以及竹筒

&emsp;&emsp;粉．麥粉．石粉．蜜蠟&emsp;&emsp;粉袋．不正．不平衡

&emsp;&emsp;結．地上．損．適及標&emsp;&emsp;繃線．不洗．並濕．履

&emsp;&emsp;指韜．針筒．袋．纏線&emsp;&emsp;露地．低．積土．困苦

&emsp;&emsp;倒．草與粉．塗內外&emsp;&emsp;白．黑以及紅土子

&emsp;&emsp;華鬘．蔓．摩竭魚牙&emsp;&emsp;棚乃至衣架．衣繩

&emsp;&emsp;此等普導師所許&emsp;&emsp;放置於其處而去

&emsp;&emsp;乃至於壞迦絺那&emsp;&emsp;解之以及許靠壁

&emsp;&emsp;盛針．藥於鉢而往&emsp;&emsp;袋．纏線．以及結履．

&emsp;&emsp;遊行途中二比丘&emsp;&emsp;水不淨．求濾水囊

&emsp;&emsp;布及水瓶濾水器&emsp;&emsp;牟尼行至毘舍離

&emsp;&emsp;於此處許用有框&emsp;&emsp;濾布之濾水囊．蚊

&emsp;&emsp;殊妙食．多病．耆婆&emsp;&emsp;經行．暖房．不平處

&emsp;&emsp;地低．三積土．跌倒&emsp;&emsp;階梯．欄干和欄楯

&emsp;&emsp;露地．草粉．塗內外&emsp;&emsp;白．黑．紅土子．華鬘

&emsp;&emsp;蔓．摩竭魚牙．及棚&emsp;&emsp;衣架．衣繩．地填高

&emsp;&emsp;積土．階梯．並欄干&emsp;&emsp;以及門．楣和門柱

&emsp;&emsp;閫．枘．閂．以及木栓&emsp;&emsp;針．楔．鍵孔．紐孔．紐

&emsp;&emsp;基底．烟管．及中部&emsp;&emsp;面之粘土．惡臭．燒

&emsp;&emsp;給水處．乃至水盆&emsp;&emsp;不使發汗又多濕

&emsp;&emsp;擦洗．並作排水溝&emsp;&emsp;設置座牀及門樓

&emsp;&emsp;砂礫．踏石．排水溝&emsp;&emsp;裸形．地上乃至雨

&emsp;&emsp;被覆物以及井．壞&emsp;&emsp;三種蔓．腰帶．槓杆

&emsp;&emsp;滑輪以及汲水輪&emsp;&emsp;容器多壞．銅．木．革

&emsp;&emsp;堂．草．蓋．以及水槽&emsp;&emsp;水盆．牆．濕．排水溝

&emsp;&emsp;冷．蓮池．水滿．半覆&emsp;&emsp;四月．臥．乃至刀柄

&emsp;&emsp;不決定及粉飾枕&emsp;&emsp;支杖．食不臥．瓦達

&emsp;&emsp;菩提．往．瓶．摩擦具&emsp;&emsp;掃帚以及摩足具

&emsp;&emsp;唯用礫．砂和海石&emsp;&emsp;有多羅葉扇．花瓶

&emsp;&emsp;蚊拂．牛尾之拂子&emsp;&emsp;傘蓋．無．僧園．三種

&emsp;&emsp;網袋．認可．反芻者&emsp;&emsp;飯粒．截長爪．指痛

&emsp;&emsp;出血．量二十之爪&emsp;&emsp;髮長．剃刀與削刀

&emsp;&emsp;刀囊．刀柄與刀具&emsp;&emsp;理鬚．長鬚．四角鬚

&emsp;&emsp;垂胸．垂腹．並留髯&emsp;&emsp;令剃除密處之毛

&emsp;&emsp;病．刀．瘡．及長鼻毛&emsp;&emsp;礫．白髮．耳塞．種種

&emsp;&emsp;蓄銅物及靠．繫紐&emsp;&emsp;緒．籌．帶．織．水蛇頭

&emsp;&emsp;形如小鼓．耳環者&emsp;&emsp;多羅莖衣．百蔓衣

&emsp;&emsp;纏在家人之纏衣&emsp;&emsp;著下帶．荷天秤棒

&emsp;&emsp;楊枝．打．刺喉．野火&emsp;&emsp;逆燒樹木．乃至象．

&emsp;&emsp;夜婆．學習順世教&emsp;&emsp;以及畜生咒．噴嚏

&emsp;&emsp;吉祥．食蒜．及腹痛&emsp;&emsp;污臭．困難．安腳處

&emsp;&emsp;羞恥．無蓋．處處臭&emsp;&emsp;惡臭．糞坑．壞．地低

&emsp;&emsp;積土．階梯．欄干．端&emsp;&emsp;困難而作安腳處

&emsp;&emsp;外．壺．尿篦．尿拭布&emsp;&emsp;無蓋．廁房．門及楣

&emsp;&emsp;門柱．閫．枘．閂．木栓&emsp;&emsp;針．楔．鍵孔．紐．紐孔

&emsp;&emsp;塗內外．白．黑．華鬘&emsp;&emsp;蔓．摩竭魚牙及棚

&emsp;&emsp;衣架．衣繩．老羸．牆&emsp;&emsp;門樓．砂礫及踏石

&emsp;&emsp;排水溝和洗淨瓶&emsp;&emsp;盆．困難．恥．蓋．非行

&emsp;&emsp;許除兵器之銅物&emsp;&emsp;方椅．長椅．鉢．履外

&emsp;&emsp;一切木之所成物&emsp;&emsp;敬請大牟尼允許

&emsp;&emsp;除摩擦具．陶物外&emsp;&emsp;敬請如來哀愍者

&emsp;&emsp;許用一切之土物&emsp;&emsp;事之教說盡如前

&emsp;&emsp;知略說攝頌理趣&emsp;&emsp;如此律小事犍度

&emsp;&emsp;共有一百十件事&emsp;&emsp;如是住之於正法

&emsp;&emsp;而以攝受善美者&emsp;&emsp;善學持此律聖者

&emsp;&emsp;有利益心而善來&emsp;&emsp;以揭燈明而堅固

&emsp;&emsp;多聞者當受供養