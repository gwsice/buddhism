# 诵品三

## 一二 一人取二卧坐具

### （一）

爾時，具壽跋難陀釋子取臥具、坐具後，往一村邑住處，於其處亦取臥具、坐具。時，彼諸比丘生是念：「諸友！此處，具壽跋難陀釋子以訴訟為事、以鬥諍為事、以爭論為事、以諍論為事，於僧伽中，以諍事為事。若彼於此處入雨安居，我等皆不得安穩而住，當即問彼。」時，彼諸比丘言具壽跋難陀釋子，曰：「友！跋難陀！汝於舍衛城已取臥具、坐具耶？」「諸友！如是。」「友！跋難陀！汝一人保存二〔臥具、坐具〕耶？」「諸友！若爾，我於此處捨而於彼處取。」諸比丘中少欲者……非難：「為何具壽跋難陀釋子一人而保有二耶？」諸比丘以此事白世尊。時，世尊以是因緣，於此時機，集會比丘眾，問具壽跋難陀釋子，曰：「跋難陀！汝一人保存二，是實耶？」「實然！世尊！」佛世尊呵責：「愚人！汝為何一人保二耶？愚人！取於彼處而捨於此處，取於此處而捨於彼處。愚人！汝如此而兩處失也。愚人！此非令未信者……」……說法已，告諸比丘曰：「諸比丘！不可一人而保存二，保存者墮惡作。」

<br>

## 一三 优波离持径

### （一）

爾時，世尊為諸比丘設無數方便，論律論，讚歎律，讚歎通達律者，每事讚歎具壽優波離。諸比丘云：「世尊設無數方便，論律論……讚歎優波離。諸友！我等隨具壽優波離而學律。」此處，甚多比丘長老、新參、中位皆隨優波離學律。具壽優波離尊重長老比丘故，立而教之，諸長老比丘遵重法故，立而受教，此處諸長老比丘及具壽優波離皆疲倦。諸比丘以此事白世尊，〔世尊曰：〕「諸比丘！許教新學比丘時，或等座，或尊重法故，許坐於高座。長老比丘受教時，或等座，或尊重法故，許坐於下座。」

### （二）

爾時，甚多比丘於具壽優波離處，立而待讀誦，極疲倦。諸比丘以此事白世尊，〔世尊曰：〕「諸比丘！許與等座者同坐。」

時，諸比丘生是念：「至幾何可等座耶？」諸比丘以此事白世尊，〔世尊曰：〕「諸比丘！許至三歲者同坐。」

爾時，有眾多同等座者，坐於牀而牀壞，坐於小牀而小牀壞。諸比丘以此事白世尊，〔世尊曰：〕「諸比丘！許三人同〔一〕牀，三人同〔一〕小牀。」

三人同坐而牀壞，同坐小牀而小牀壞。「諸比丘！許二人同牀，二人同小牀。」

爾時，非等座之諸比丘疑懼而不坐於長座。諸比丘以此事白世尊，〔世尊曰：〕「諸比丘！除黃門、女人、二根者不可同座，〔餘〕許同坐於長座。」

爾時，諸比丘生是念：「最小幾何為長座耶？」「諸比丘！許容坐三人者為最小之長座。」

<br>

## 一四 殿楼与不相应物

### （一）

爾時，毘舍佉鹿母欲為僧伽作有外椽、有象首柱頭之殿樓。時，諸比丘生是念：「世尊許或不許受用殿樓耶？」諸比丘以此事白世尊，〔世尊曰：〕「諸比丘！許受用一切殿堂。」

爾時，拘薩羅國波斯匿王之祖母歿。彼女死，僧伽多得不相應之物，謂：過大之牀、以獸像為腳臺之椅子、長山羊毛敷物、有文彩之敷物、白羊毛敷物、繡花敷物、入綿敷物、有虎及獅子像敷物、兩邊有緣敷物、一邊有緣敷物、鏤寶石敷物、絹敷物、足十六舞女舞於其上大敷物、象敷物、馬敷物、車敷物、羚羊皮敷物、殊勝羚羊毛敷物、天蓋、兩邊有赤枕牀也。諸比丘以此事白世尊，〔世尊曰：〕「諸比丘！除去過大牀之腳而受用，除去以獸像為腳臺之椅子毛而受用，塞入綿敷物而作枕，餘許作地上之敷具。」

<br>

## 一五 不可舍物

### （一）

爾時，於舍衛城附近一村邑住處，其住處之諸比丘為客比丘設臥坐具而困憊。時，彼諸比丘生是念：「諸友！今我等為客比丘設臥坐具而困憊。諸友！將僧伽之一切臥坐具全與一人，而受用彼之所有。」諸比丘將僧伽之一切臥坐具全與一人。有諸客比丘，向彼諸比丘言：「諸友！為我等設臥坐具！」「諸友！僧伽無臥坐具，我等已將一切與一人。」「諸友！汝等將僧伽之臥坐具捨與耶？」「然！諸友！」諸比丘中少欲者……非難：「為何諸比丘將僧伽之臥坐具捨與耶？」諸比丘以此事白世尊，〔世尊曰：〕「諸比丘！諸比丘將僧伽之臥坐具捨與，是實耶？」「實然！世尊！」佛世尊呵責：「諸比丘！為何彼諸愚人將僧伽之臥坐具捨與耶？諸比丘！此……」呵責、說法已，告諸比丘曰：

### （二）

「諸比丘！有五種不可捨物，不得捨與僧伽、別眾或人，即捨與非捨與，捨與者墮偷蘭遮。五者何耶？僧園及僧園之地也，此，為第一不可捨物，不得捨與僧伽、別眾或人，即捨與非捨與，捨與者墮偷蘭遮。精舍及精舍之地也，此，為第二……。牀、小牀、褥、枕也，此，為第三……。銅甌、銅壺、銅甕、銅盤、小斧、鉞、鋤、鍬也，此，為第四……。蔓、竹、們叉草、草、土、木具、土具也，此，為第五……。諸比丘！如此有五種不可捨物……墮偷蘭遮。」

<br>

## 一六 不可分物

### （一）

爾時，世尊隨意間住舍衛城後，與大比丘眾五百人及舍利弗、目犍連俱，向雞咤山遊行。阿濕婆、富那婆娑之徒諸比丘聞：「世尊與大比丘眾五百人及舍利弗、目犍俱來雞咤山。」〔彼等言：〕「諸友！我等分與一切僧伽之臥坐具，舍利弗、目犍連邪欲而隨邪欲，我等不為彼等設臥坐具。」

時，世尊次第遊行至雞咤山。時，世尊告眾多比丘，曰：「諸比丘！汝等至阿濕婆、富那婆娑之徒處，言：『諸友！世尊與……舍利弗、目犍連俱來雞咤山。諸友！為世尊與大比丘眾及舍利弗、目犍連設臥坐具！』」彼諸比丘曰：「唯！唯！」應諾世尊，而至阿濕婆、富那婆娑之徒處。至已，言阿濕婆、富那婆娑之徒諸比丘，曰：「諸友！為世尊……設臥坐具！」「諸友！僧伽無臥坐具，我等已分與一切。諸友！世尊善來。請世尊隨意住精舍，舍利弗、目犍連邪欲而隨邪欲，我等不為彼等設臥坐具。」

### （二）

「諸友！汝等分與僧伽之臥坐具耶？」「諸友！然！」諸比丘中少欲者……非難：「為何阿濕婆、富那婆娑之徒諸比丘分與僧伽之臥坐具耶？」時，彼諸比丘以此事白世尊，〔世尊曰：〕「諸比丘！……真實耶？」「實然！世尊！」「諸比丘！為何彼諸愚人分與僧伽之臥坐具耶？諸比丘！此……」呵責、說法已，告諸比丘曰：「諸比丘！有五種不可分物，僧伽、別眾或人皆不得分與，即分與非分與，分與者墮偷蘭遮。五者何耶？僧園……〔同第六　臥坐具犍度一五（二）〕……諸比丘！如此有五種不可分物。……墮偷蘭遮。」

<br>

## 一七 与营事

### （一）

時，世尊隨意間住雞咤山後，向阿羅毘國遊行，次第遊行至阿羅毘國。於此，世尊住阿羅毘國之阿伽羅婆精舍。

爾時，阿羅毘國諸比丘與如是營事。〔謂：〕唯與置土塊營事，唯與塗壁營事，唯與立門營事，唯與作門閂營事，唯與作窗戶營事，唯與作白色營事，唯與作黑色營事，唯與作紅土子營事，唯與作屋頂營事，唯與接合營事，唯與著橫梁營事，唯與修繕破壞營事，唯與作地牀營事，與二十年之營事，與三十年之營事，乃至與至命終之營事，與精舍之營事盡至荼毘時。諸比丘中少欲者……非難：「何以阿羅毘國諸比丘與如是營事耶？〔謂：〕……與精舍之營事盡至荼毘時耶？」諸比丘以此事白世尊，〔世尊曰：〕「諸比丘！是實耶？」「實然！世尊！」呵責、說法已，告諸比丘曰：「諸比丘！不得與置土塊營事……不得與精舍之營事盡至荼毘時，與者墮惡作。諸比丘！許與未作或未完成精舍之營事。於小精舍，觀察而許與五或六年之營事，於平蓋屋，觀察而許與七或八年之營事，於大精舍或殿樓，觀察而許與十或二十年之營事。」

### （二）

爾時，諸比丘與一切精舍之營事。諸比丘以此事白世尊，〔世尊曰：〕「諸比丘！不得與一切精舍之營事，與者墮惡作。」

爾時，諸比丘與一人二〔營事〕。諸比丘以此事白世尊，〔世尊曰：〕「諸比丘不得與一人二〔營事〕，與者墮惡作。」

爾時，諸比丘受營事而令他人住。諸比丘以此事白世尊，〔世尊曰：〕「諸比丘！受營事不得令他人住，令住者墮惡作。」

爾時，諸比丘受營事而保存僧伽物。諸比丘以此事白世尊，〔世尊曰：〕「諸比丘！受營事不得保存僧伽物，保存者墮惡作。諸比丘！許保存一最勝臥處。」

爾時，諸比丘與境界外者營事。諸比丘以此事白世尊，〔世尊曰：〕「諸比丘！不得與境界外者營事，與者墮惡作。」

爾時，諸比丘受營事而長時保存。諸比丘以此事白世尊，〔世尊曰：〕「諸比丘！受營事不得保存一切時，保存者墮惡作。諸比丘！許保存雨季三個月，平時不得保存。」

### （三）

爾時，諸比丘受營事而離去，還俗，死亡，自言為沙彌，自言為捨學者，自言為犯極罪者，自言為發狂者，自言為心亂者，自言為苦受者，自言為不見罪而被舉者，自言為不懺悔罪而被舉者，自言為不棄惡見而被舉者，自言為黃門，自言為賊住者，自言為歸外道者，自言為畜生，自言為殺母者，自言為殺父者，自言為殺阿羅漢者，自言為污染比丘尼者，自言為破和合僧者，自言為出〔佛身〕血者，自言為二根者。諸比丘以此事白世尊，〔世尊曰：〕「諸比丘！此處有比丘，受營事而離去。為不使僧伽受損失，〔營事〕可與他者。諸比丘！此處有比丘，受營事而還俗，死亡……自言是二根者，為不使僧伽受損失，可與他者。諸比丘！此處有比丘，受營事，未完成而離去……自言為二根者。為不使僧伽受損失，可與他者。諸比丘！此處有比丘，受營事，完成而離去，此，仍屬彼。諸比丘！此處有比丘，受營事，完成而還俗……自言為犯極罪者，以僧伽為主。諸比丘！此處有比丘，受營事，完成而自言為發狂者……自言為不棄惡見而被舉，此，仍屬彼。諸比丘！……完成而自言為黃門……自言為二根者，以僧伽為主。」

<br>

## 一八 移卧坐具

### （一）

爾時，諸比丘於一優婆塞之精舍所受用之臥坐具，於餘處受用。時，彼優婆塞忿怒、非難：「如何諸尊者於一處受用之物，於餘處受用耶？」諸比丘以此事白世尊，〔世尊曰：〕「諸比丘！於一處受用之物，不得於餘處受用，受用者墮惡作。」

爾時，諸比丘疑懼而不敢將〔臥坐具〕移至布薩堂、集會堂，坐於地上，穢污四肢、衣服。諸比丘以此事白世尊，〔世尊曰：〕「諸比丘！許暫時移。」

爾時，僧伽之大精舍壞。諸比丘疑懼而不敢移動臥坐具。諸比丘以此事白世尊，〔世尊曰：〕「諸比丘！若為護持，許移動。」

<br>

## 一九 卧坐具之资具

### （一）

爾時，僧伽得高價欽婆羅衣為臥坐具之資具。諸比丘以此事白世尊，〔世尊曰：〕「諸比丘！欲增大者，許交換。」

爾時，僧伽得高價衣為臥坐具之資具。諸比丘以此事白世尊，〔世尊曰：〕「諸比丘！欲增大者，許交換。」

爾時，僧伽得熊皮。諸比丘以此事白世尊，〔世尊曰：〕「諸比丘！許作足拭。」得遮伽利衣。「諸比丘！許作足拭。」得布巾。「諸比丘！許作足拭。」

<br>

## 二〇 踏卧坐具

### （一）

爾時，諸比丘不洗足而踏臥坐具，臥坐具受穢污。諸比丘以此事白世尊，〔世尊曰：〕「諸比丘！不洗足，不得踏臥坐具，踏著墮惡作。」

爾時，諸比丘以濕足踏臥坐具，臥坐具受穢污。諸比丘以此事白世尊，〔世尊曰：〕「諸比丘！不得以濕足踏臥坐具，踏著墮惡作。」

爾時，諸比丘著履而踏臥坐具，臥坐具受穢污，諸比丘以此事白世尊，〔世尊曰：〕「諸比丘！著履不得踏臥坐具，踏者墮惡作。」

### （二）

爾時，諸比丘吐唾於工作地，穢污之。諸比丘以此事白世尊，〔世尊曰：〕「諸比丘！不得於工作地吐唾，吐唾者墮惡作。諸比丘！許唾壺。」

爾時，牀腳、小牀腳搔壞工作地。諸比丘以此事白世尊，〔世尊曰：〕「諸比丘！許以小布纏之。」

爾時，諸比丘倚壁而工作，穢污之。諸比丘以此事白世尊，〔世尊曰：〕「諸比丘！不得倚壁而工作，倚靠者墮惡作。諸比丘，許倚靠板。」靠板底搔壞地，損壁。「諸比丘！上下許以小布纏之。」

爾時，疑懼<sup><font color="green">「疑懼」云云，文義不大明白，今依原註譯之。</font></sup>而洗足，不〔敢〕於踏處臥。諸比丘以此事白世尊，〔世尊曰：〕「諸比丘！許覆而臥。」

<br>

## 二一 食事及其他之差配

### （一）

爾時，世尊隨意間住阿羅毘後，向王舍城遊行，次第遊行至王舍城。於此，世尊住王舍城竹林迦蘭陀迦園。爾時，王舍城飢饉。眾人不能行僧次食，欲行別請食、請食、行籌食、十五日食、布薩食、月初日食。諸比丘以此事白世尊，〔世尊曰：〕「諸比丘！許僧次食、別請食、請食、行籌食、十五日食、布薩食、月初日食。」

爾時，六群比丘自取美味珍食，與諸比丘粗惡食。諸比丘以此事白世尊，〔世尊曰：〕「諸比丘！許選具足五分之比丘為差次食人，〔謂：〕不隨愛、不隨瞋、不隨癡、不隨怖、知差及不差者也。諸比丘！應如是選：應先請比丘，請後……『……知。』」

時，差食諸比丘生是念：「應如何差食耶？」諸比丘以此事白世尊，〔世尊曰：〕「諸比丘！許行籌<sup><font color="green">「籌」云云，對於某甲供養之行籌食，記上某某名時而作籌或布片，以籠盛，隱於衣裙，攪混之後，令抽。依所抽籌，分配請食。</font></sup>或以布片記〔名〕集而差之。」

### （二）

爾時，僧伽無知臥坐具人。諸比丘以此事白世尊，〔世尊曰：〕「諸比丘！許選具足五分之比丘為知臥坐具人。〔謂：〕不隨愛……知知及不知者也。諸比丘！應如是選……『……知。』」

爾時，僧伽無守庫人。諸比丘以此事白世尊，〔世尊曰：〕「諸比丘！許選具足五分之比丘為守庫人。〔謂：〕不隨愛……知守及不守者也。諸比丘！應如是選……『……知。』」

爾時，僧伽無衣之受納人。諸比丘以此事白世尊，〔世尊曰：〕「諸比丘！許選具足五分之比丘為衣之受納人。〔謂：〕不隨愛……知受及不受者也。諸比丘！應如是選……『……知。』」

爾時，僧伽無分衣人……分粥人……分果人。諸比丘以此事白世尊，〔世尊曰：〕「諸比丘！許選具足五分之比丘為分衣人……分粥人……分果人<sup><font color="green">「分果人」云云，此處及後文，原本之省略法常不同，今統一之。</font></sup>。〔謂：〕不隨愛……知分及未分者也。諸比丘！應如是選……『……知。』」

爾時，僧伽無分嚼食人，嚼食未分而敗壞。諸比丘以此事白世尊，〔世尊曰：〕「諸比丘！許選具足五分之比丘為分嚼食人……『……知。』」

### （三）

爾時，僧伽之庫藏得瑣細資具。諸比丘以此事白世尊，〔世尊曰：〕「諸比丘！許選具足五分之比丘為捨瑣細人。〔謂：〕不隨愛……知捨及不捨者也。諸比丘！應如是選……『……知。』捨瑣細比丘當一一與針、鋏、覆、帶、肩紐、濾水囊、水甕、大檀<sup><font color="green">「大檀」云云，以下乃比丘衣之名稱部份，出大品（漢譯南傳大藏經律藏三，第八衣犍度一二（二））。</font></sup>、小檀、條、葉、豎緣、橫緣。若僧伽得酥、油、蜜、糖，應與嘗其味一次。若欲再嘗，應再與之，若欲更嘗者，應更與之。」

爾時，僧伽無分浴衣人<sup><font color="green">「分浴衣人」及分衣人、分鉢人之 gāhāpaka，多處解為「收受人」，於此不採用。</font></sup>……分鉢人。諸比丘以此事白世尊，〔世尊曰：〕「諸比丘！許選具足五分之比丘為分浴衣人……分鉢人。〔謂：〕不隨愛……知得與不得者也。諸比丘！應如是選……『……知。』」

爾時，僧伽無使淨人主，淨人等無使主而不作業。諸比丘以此事白世尊，〔世尊曰：〕「諸比丘！許選具足五分之比丘為使淨人主。〔謂：〕不隨愛……知使及不使者也。諸比丘！應如是選……『……知。』」

爾時，僧伽無使沙彌人，沙彌等無使主而不作業……「……『……知。』」

# 摄颂

此攝頌曰：

&emsp;&emsp;爾時最勝佛&emsp;&emsp;未曾制精舍

&emsp;&emsp;勝者聲聞等&emsp;&emsp;由各住處來

&emsp;&emsp;長者居士見&emsp;&emsp;而言比丘等

&emsp;&emsp;令作可住耶&emsp;&emsp;彼請問導師

&emsp;&emsp;許住五房舍&emsp;&emsp;精舍．平蓋屋

&emsp;&emsp;殿樓．樓房．窟&emsp;&emsp;長者作精舍

&emsp;&emsp;人人作精舍&emsp;&emsp;無門無防護

&emsp;&emsp;門．門柱．閫．枘．&emsp;&emsp;紐．孔．及木栓

&emsp;&emsp;閂．針．楔．鍵孔&emsp;&emsp;銅鍵及木鍵

&emsp;&emsp;角鍵及鑰．針&emsp;&emsp;張蓋塗內外

&emsp;&emsp;欄干窗．網窗&emsp;&emsp;窗柵及窗蓋

&emsp;&emsp;鋪草及椽台&emsp;&emsp;肢痛許竹榻

&emsp;&emsp;許如棺架牀&emsp;&emsp;波摩遮羅伽

&emsp;&emsp;許用文蹄牀&emsp;&emsp;句利羅腳牀

&emsp;&emsp;阿遏遮腳牀&emsp;&emsp;方椅．高方椅

&emsp;&emsp;靠椅及藤椅&emsp;&emsp;乃至小椅子

&emsp;&emsp;如羊腳小牀&emsp;&emsp;阿摩勒莖牀

&emsp;&emsp;草椅．及藁椅．&emsp;&emsp;高牀與牀腳

&emsp;&emsp;八指之牀腳&emsp;&emsp;線．補綴．小布

<sup><font color="green">「牀腳」，原本為 atipādaka 改為 paṭipādaka。</font></sup>

&emsp;&emsp;乃至入綿覆&emsp;&emsp;半身大之枕

&emsp;&emsp;山頂祭．枕褥&emsp;&emsp;衣與臥坐具

&emsp;&emsp;覆蓋．由下垂&emsp;&emsp;裂覆蓋持去

&emsp;&emsp;掌大之補綴&emsp;&emsp;如來之所許

&emsp;&emsp;外道之精舍&emsp;&emsp;稃團粘土等

&emsp;&emsp;粘泥．鏝．紅粉&emsp;&emsp;芥子．密蠟油

&emsp;&emsp;拭去粒．粗糙&emsp;&emsp;蚯蚓糞便土

&emsp;&emsp;粘泥與戲畫&emsp;&emsp;低地．積土上．

&emsp;&emsp;倒．密集．半壁&emsp;&emsp;三種．小精舍

&emsp;&emsp;壁底基．雨漏&emsp;&emsp;聲音．材．衣架

&emsp;&emsp;衣繩外椽．帳&emsp;&emsp;欄干．草與粉

&emsp;&emsp;以下作理趣&emsp;&emsp;露天．乾．水堂

&emsp;&emsp;以下是水器&emsp;&emsp;精舍與門樓

&emsp;&emsp;僧房及火堂&emsp;&emsp;僧園與門樓

&emsp;&emsp;以下作理趣&emsp;&emsp;石灰給孤獨

<sup><font color="green">「石灰」，原本 suddhaiṁ 改為 sudhaṁ。&emsp;&emsp;</font></sup>

&emsp;&emsp;信者往寒林&emsp;&emsp;見法而招請

&emsp;&emsp;導師與僧伽&emsp;&emsp;途中命諸人

&emsp;&emsp;使其作僧園&emsp;&emsp;毘舍離營事

&emsp;&emsp;之前往取舍&emsp;&emsp;誰受第一食

&emsp;&emsp;鵽不應禮者&emsp;&emsp;往取．屋內．綿

&emsp;&emsp;行至舍衛城&emsp;&emsp;建造彼僧園

&emsp;&emsp;食堂之喧擾&emsp;&emsp;病人．好臥具

&emsp;&emsp;虛構．十七．誰．&emsp;&emsp;如何．分精舍

&emsp;&emsp;每房一一分&emsp;&emsp;不欲不分與

&emsp;&emsp;境界之外者&emsp;&emsp;以及一切時

&emsp;&emsp;臥坐具分三&emsp;&emsp;跋難陀．讚歎

&emsp;&emsp;站立．及等座&emsp;&emsp;等座而壞倒

&emsp;&emsp;三人與四人&emsp;&emsp;不應等座者

&emsp;&emsp;長座與彼二&emsp;&emsp;受用．尊者等

&emsp;&emsp;近．分．雞咤山&emsp;&emsp;在阿羅毘國

&emsp;&emsp;土塊．壁．門．閂&emsp;&emsp;窗．白色．黑色

&emsp;&emsp;紅土子屋頂&emsp;&emsp;接合．橫梁．壞

&emsp;&emsp;地牀．二十年&emsp;&emsp;以及三十年

&emsp;&emsp;乃至於命終&emsp;&emsp;盡．未作．一切

&emsp;&emsp;小舍五．六年&emsp;&emsp;平蓋屋七．八

&emsp;&emsp;大舍十．二十&emsp;&emsp;一切之精舍

&emsp;&emsp;一人．他人住&emsp;&emsp;僧伽物．境外

&emsp;&emsp;一切時．離去&emsp;&emsp;還俗．死．沙彌

&emsp;&emsp;捨學．犯極罪&emsp;&emsp;發狂．心散亂

&emsp;&emsp;苦受．不見罪&emsp;&emsp;惡見．不懺悔

&emsp;&emsp;黃門．賊住者&emsp;&emsp;外道及畜生

&emsp;&emsp;殺母與殺父&emsp;&emsp;及殺阿羅漢

&emsp;&emsp;污染比丘尼&emsp;&emsp;破和合僧者

&emsp;&emsp;出佛之身血&emsp;&emsp;以及二根者

&emsp;&emsp;勿使僧伽損&emsp;&emsp;營事可與他

&emsp;&emsp;未成者與他&emsp;&emsp;成者屬於彼

&emsp;&emsp;離去．還俗．死&emsp;&emsp;自言為沙彌

&emsp;&emsp;捨學．犯極罪&emsp;&emsp;若是黃門者

&emsp;&emsp;以僧伽為主&emsp;&emsp;發狂．心散亂

&emsp;&emsp;苦受．不見罪&emsp;&emsp;惡見．不懺悔

&emsp;&emsp;營事屬於彼&emsp;&emsp;黃門．賊住者

&emsp;&emsp;外道及畜生&emsp;&emsp;殺母與殺父

&emsp;&emsp;及殺阿羅漢&emsp;&emsp;污染比丘尼

&emsp;&emsp;破和合僧者&emsp;&emsp;出佛之身血

&emsp;&emsp;以及二根者&emsp;&emsp;若是自言者

&emsp;&emsp;以僧伽為主&emsp;&emsp;移．他處．疑．壞．

&emsp;&emsp;欽婆羅衣．衣&emsp;&emsp;皮．遮伽利衣

&emsp;&emsp;布巾．踏．濕足&emsp;&emsp;履踏．唾．搔．靠

&emsp;&emsp;靠．搔．及洗．覆&emsp;&emsp;王舍城．不能

&emsp;&emsp;粗惡．差食人&emsp;&emsp;如何而以選

&emsp;&emsp;知臥坐具人&emsp;&emsp;以及守庫人

&emsp;&emsp;受納人．分配&emsp;&emsp;配粥．分果人

&emsp;&emsp;分配嚼食人&emsp;&emsp;捨瑣細之人

&emsp;&emsp;分配浴衣人&emsp;&emsp;以及分鉢人

&emsp;&emsp;選使淨人主&emsp;&emsp;及使沙彌人

&emsp;&emsp;最勝世間解&emsp;&emsp;慈悲遍導師

&emsp;&emsp;靜慮及正觀&emsp;&emsp;救護令安樂