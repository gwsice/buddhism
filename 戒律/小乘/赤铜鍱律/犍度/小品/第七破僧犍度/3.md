## 四 提婆达多之破僧

### （一）

時，是日行布薩。提婆達多從座而起，令取籌，曰：「諸友！我等至沙門瞿曇處，請求五事，曰：『世尊以無數之方便，讚歎少欲……食魚肉者有罪。』沙門瞿曇不許此五事。我等持此五事而住。具壽忍此五事者請取籌！」

時，毘舍離之跋耆子有比丘五百人，新出家而不明辨事。彼等思此是法、律、師教而取籌。時，提婆達多破僧伽，率五百比丘向象頭山去。

時，舍利弗、目犍連詣世尊住處。詣已，敬禮世尊而坐一面。於一面坐之具壽舍利弗白世尊曰：「提婆達多破僧伽，率五百比丘向象頭山去。」「舍利弗等！汝等於新出家之比丘豈無悲心耶？舍利弗等！彼諸比丘尚未墮懊惱時汝等往！」「唯！唯！世尊！」舍利弗、目犍連應諾世尊，從座而起，敬禮世尊，右繞而去，至象頭山。

爾時，有一比丘，於世尊近處，啼泣而立。時，世尊言彼比丘，曰：「比丘！汝為何啼泣耶？」「世尊！舍利弗、目犍連是世尊第一弟子，甚且往提婆達多之處，喜提婆達多之法。」「比丘！舍利弗、目犍連喜提婆達多之法，無理亦無機。彼等乃為說服諸比丘而往之也。」

### （二）

爾時，提婆達多被大眾圍繞，坐而說法。提婆達多見舍利弗、目犍連從遠處來，見而告諸比丘曰：「諸比丘！看！我如此之善說法，舍利弗、目犍連是沙門瞿曇之第一弟子，甚且喜我法而來我處。」如是言已，俱伽梨言提婆達多，曰：「提婆達多！勿信賴舍利弗、目犍連！舍利弗、目犍連有惡欲，隨惡欲。」「止！友！彼等善來，是喜我法也。」

時，提婆達多分半座與具壽舍利弗，招請曰：「舍利弗！坐此處。」「止！友！」具壽舍利弗取另一座而坐於一面。具壽目犍連亦取另一座而坐於一面。

時，提婆達多於夜分多為諸比丘說法、教示、勸導、獎勵、令歡喜，勸請具壽舍利弗曰：「舍利弗！比丘眾已離惛沈、睡眠，舍利弗！為諸比丘說法！我背痛，我將休息。」「唯！唯！尊者！」具壽舍利弗應諾提婆達多。時，提婆達多將僧伽梨四疊，右脇而臥。彼極疲倦而妄念不正知，須臾即入睡矣！

### （三）

時，具壽舍利弗以記心神變教誡之說法，教誡、教導諸比丘。具壽摩訶目犍連以神通神變教誡之說法，教誡、教導諸比丘。時，諸比丘依具壽舍利弗之記心神變教誡及摩訶目犍連之神通神變教誡，受教誡、教導，得遠塵離垢之法眼，〔謂：〕凡為集法者，皆有此滅法。時，具壽舍利弗告諸比丘曰：「諸友！我等往世尊處，喜世尊之法者來！」時，舍利弗、目犍連同彼五百比丘俱至竹林。

時，俱伽梨喚起提婆達多，曰：「提婆達多！舍利弗、目犍連率彼諸比丘去矣！提婆達多！我豈非與汝言：『提婆達多！勿信賴舍利弗、目犍連，舍利弗、目犍連有惡欲，隨惡欲。』」時，提婆達多即於其處口吐熱血。

### （四）

時，舍利弗、目犍連詣世尊住處。詣已，敬禮世尊而坐一面。於一面坐已，具壽舍利弗白世尊曰：「世尊！願隨破〔僧〕者之諸比丘更令受具足戒。」「止！舍利弗！勿樂使隨破〔僧〕者之諸比丘更受具足戒。舍利弗！若爾，令隨破〔僧〕者之諸比丘悔過偷蘭遮。舍利弗！提婆達多如何對汝耶？」「世尊！於夜分多為諸比丘說法、教示、勸導、獎勵、令歡喜，勸請我曰：『舍利弗！比丘眾已離惛沈、睡眠，舍利弗！為諸比丘說法！我背痛，我將休息。』提婆達多如是為也。」

### （五）

時，世尊告諸比丘曰：「諸比丘！過去世於空閑處有大池水。眾象依此而住，彼等入其池水，以鼻拔取蓮根，善洗去泥而嚼食之。彼等因此得光澤、氣力，而不致死，不受致死之苦。諸比丘！有諸小象倣彼等大象，小象入池水，以鼻拔取蓮根，不善洗之，帶泥而嚼食之。彼等因此不得光澤、氣力，致死，受致死之苦。諸比丘！提婆達多如此倣我，困苦而死。」

&emsp;&emsp;徹夜水中大龍&emsp;&emsp;搖大地而食藕

<sup><font color="green">「大龍」，原語 mahāvarāha 是大豬之義，依註釋家釋為大龍。</font></sup>

&emsp;&emsp;若食泥之小象&emsp;&emsp;倣我困苦而死

### （六）

「諸比丘！具足八分之比丘適受使命往之。何者為八？諸比丘！此處有比丘，能聞、能說、能學、能持、能解、能令解、善巧於〔知〕善伴及非善伴、不鬥諍。諸比丘！具足如此八分之比丘適受使命往之。諸比丘！具足八分之舍利弗適受使命往之。何者為八？於此，舍利弗能聞、能說……不鬥諍。諸比丘！具足如此八分之舍利弗適受使命往之。」

&emsp;&emsp;暴言集會往不懼&emsp;&emsp;經言不失教不覆

&emsp;&emsp;說無疑惑問不忿&emsp;&emsp;此比丘適受命赴

### （七）

「諸比丘！為八非法蔽覆於心之提婆達多，墮惡趣地獄，住一劫不得救。何者為八？諸比丘！提婆達多為利而蔽覆於心，墮惡趣地獄，住一劫不得救。……衰……稱……譏……敬……不敬……惡欲……惡友〔等〕蔽覆……不得救。諸比丘！為如此八非法蔽覆……不得救。諸比丘！須應敗已生之利而住，應敗已生之衰、已生之稱、已生之譏、已生之敬、已生之不敬、已生之惡欲、已生之惡友而住。諸比丘！依何<sup><font color="green">「何」，底本 kiṁ，依暹羅本 kaṁ 譯之。</font></sup>義趣故，比丘應敗已生之利而住？應敗已生之衰……已生之惡友而住？諸比丘！不敗已生之利而住者，必生苦惱熱煩諸漏，敗已生之利而住者，如此不生苦惱熱煩諸漏。諸比丘！不敗已生之衰……已生之惡友而住者，必生苦惱熱煩諸漏，敗已生之惡友而住者，如此不生苦惱熱煩諸漏。諸比丘！依此義趣故，比丘應敗已生之利而住，應敗已生之衰……已生之惡友而住。故，諸比丘！如此，應當學習：『我等敗已生之利而住，敗已生之衰……已生之惡友而住。』」

「諸比丘！為三非法蔽覆於心之提婆達多，墮惡趣地獄，住一劫不得救。何者為三？〔謂：〕惡欲，惡友，證得下劣之殊勝故於中途而廢也。諸比丘！如此為三非法蔽覆……不得救。」

### （八）

&emsp;&emsp;勿令惡欲者&emsp;&emsp;生於此世間

<sup><font color="green">「生」，底本 udapajjatha，依暹羅本 upapajjatha 譯之。</font></sup>

&emsp;&emsp;依今所說知&emsp;&emsp;惡欲者所趣

<sup><font color="green">「今所說」，底本 aminapi，依暹羅本 imināpi 譯之。</font></sup>

&emsp;&emsp;聞提婆達多&emsp;&emsp;稱知為賢者

&emsp;&emsp;讚為已修性&emsp;&emsp;而名聲赫赫

&emsp;&emsp;彼放逸惡行&emsp;&emsp;彼輕侮如來

<sup><font color="green">「彼輕侮如來」，底本原語為 āsajjanaṁ。</font></sup>

&emsp;&emsp;墮於恐怖處&emsp;&emsp;無間之地獄

&emsp;&emsp;其為有四門&emsp;&emsp;於無污意者

&emsp;&emsp;及無惡業者&emsp;&emsp;不能障害之

&emsp;&emsp;為邪惡所蔽&emsp;&emsp;惡心無敬者

&emsp;&emsp;雖想以毒壺&emsp;&emsp;染污於大海

&emsp;&emsp;無以污染之&emsp;&emsp;海大可怖畏

<sup><font color="green">「可怖畏」，底本 bhasmā，依暹羅本 bhesmā 譯之。</font></sup>

&emsp;&emsp;如此佛如來&emsp;&emsp;成就心寂靜

&emsp;&emsp;以論損害之&emsp;&emsp;其論不增長

&emsp;&emsp;賢者應友之&emsp;&emsp;並伺於此人

&emsp;&emsp;若隨此人道&emsp;&emsp;比丘得苦滅

<br>

## 五 优波离所闻

### （一）

時，具壽優波離詣世尊處。詣已，敬禮世尊而坐一面。於一面坐已，具壽優波離白世尊曰：「名為僧諍<sup><font color="green">「僧諍」，於大品譯為「令僧伽蒙受塵垢」，現在用簡略譯語。</font></sup>，僧諍者，何為僧諍而非破僧耶？何為僧諍亦為破僧耶？」「優波離！於一方有一人，於他方有二人，第四人唱言而令取籌，言：『此是法，此是律，此是師教，取此，信樂此！』優波離！如此者乃僧諍而非破僧。優波離！於一方有二人，於他方有二人，第五人唱言而……優波離！於一方有二人，於他方有三人，第六人唱言而……優波離！於一方有三人，於他方有三人，第七人唱言而……優波離！於一方有三人，於他方有四人，第八人唱言而令取籌，言：『此是法，此是律，此是師教，取此，信樂此！』優波離！如此者乃僧諍而非破僧。優波離！於一方有四人，於他方有四人，第九人唱言而……優波離！如此者乃僧諍亦為破僧。優波離！九人或超過九人乃僧諍亦為破僧。優波離！比丘尼雖圖破〔僧〕但非破僧。式叉摩那……沙彌……沙彌尼……優婆塞……優婆夷雖圖破〔僧〕但非破僧。優波離！同住而同境界之真實比丘，破僧。」

### （二）

「破僧，名為破僧者，以何為破僧耶？」「優波離！此處有諸比丘，說非法為法，說法為非法，說非律為律，說律為非律，說非如來所說所言為如來所說所言，說如來所說所言為非如來所說所言，說非如來常所行法為如來常所行法，說如來常所行法為非如來常所行法，說非如來所制為如來所制，說如來所制為非如來所制，說無罪為罪，說罪為無罪，說輕罪為重罪，說重罪為輕罪，說有餘罪為無餘罪，說無餘罪為有餘罪，說粗罪為非粗罪，說非粗罪為粗罪。彼等以此十八事，誘惑<sup><font color="green">「誘惑」，底本 apakāsanti avapakāsanti，暹羅本是 apakassanti avapakāsanti，此二語不詳。兩語之語根都是√kṛṣ，其接頭辭應是 ava 及 vaya（＜vyava）。但若見十誦律有「教」和「折伏」，則前者之語或可能是 pakāsenti，若如此者下節之否定辭即可省略。</font></sup>而行不共布薩，行不共自恣，行不共僧伽羯磨。優波離！此為破僧也。」

### （三）

「僧和合，名為僧和合者，以何為僧和合耶？」「優波離！此處有諸比丘，說非法為非法，說法為法……說非粗罪為非粗罪。彼等以此十八事，不誘惑，不行不共布薩，不行不共自恣，不行不共僧伽羯磨。優波離！此為僧和合也。」

### （四）

「破和合僧者，積何耶？」「優波離！破和合僧者，積一劫住之罪過，一劫於地獄煎煮。」

&emsp;&emsp;破僧者惡趣&emsp;&emsp;地獄住一劫

&emsp;&emsp;喜部眾非法&emsp;&emsp;不得安穩住

&emsp;&emsp;破和合僧者&emsp;&emsp;一劫地獄煎

「若令破僧和合者，積何耶？」「優波離！若令破僧和合者，積梵福，一劫於天上受樂。」

&emsp;&emsp;僧伽之和合&emsp;&emsp;攝受者悅樂

&emsp;&emsp;和合住法者&emsp;&emsp;不以失安穩

&emsp;&emsp;令僧和合者&emsp;&emsp;一劫樂天上

### （五）

「有破僧者，往惡趣地獄，住一劫不得救者耶？」「優波離！有破僧者，往惡趣地獄，住一劫不得救者也。」「有破僧者，不往惡趣地獄，不住一劫而得救者耶？」「優波離！有破僧者，不往惡趣地獄，不住一劫而得救者也。」

「如何之破僧者，往惡趣地獄，住一劫而不得救耶？」「優波離！此處有比丘，說非法為法，見此為非法，見破〔僧〕為非法，堅持見，堅持忍，堅持喜，堅持修，唱言而令取籌，言：『此是法，此是律，此是師教，取此，信樂此！』優波離！如此破僧者往惡趣地獄，住一劫，不得救。優波離！又，有比丘，說非法為法，見此為非法，見破〔僧〕為法……不得救。優波離！又，有比丘<sup><font color="green">「比丘」一語，底本遺落。</font></sup>，說非法為法，見此為法，於破〔僧〕生疑……見此為法，見破〔僧〕為非法……見此為法，於破〔僧〕生疑……於此生疑，見破〔僧〕為非法……於此生疑，見破〔僧〕為法……於此生疑，於破〔僧〕生疑……不得救也。」

### （六）

「如何之破僧者不往惡趣地獄，不住一劫而得救耶？」「優波離！此處有比丘，說非法為法，見此為法，見破〔僧〕為法，不堅持見，不堅持忍，不堅持喜，不堅持修，唱言而令取籌，言：『此是法，此是律，此是師教，取此，信樂此！』優波離！如此破僧者不往惡趣地獄，不住一劫而可得救。優波離！又說法為非法……說非粗罪為粗罪，見此為法，見破〔僧〕為法……得救。」

———誦品三終———

———破僧犍度終———

# 摄颂

此攝頌曰：

&emsp;&emsp;阿奴夷．著名&emsp;&emsp;柔弱不出家

&emsp;&emsp;耕．種．灌溉水&emsp;&emsp;排水．及除草

&emsp;&emsp;刈．收．堆．打穀&emsp;&emsp;除藁．糠．簸．藏

&emsp;&emsp;父至於祖父&emsp;&emsp;未來亦不盡

&emsp;&emsp;跋提．阿那律&emsp;&emsp;阿難及婆咎

&emsp;&emsp;乃至金毘羅&emsp;&emsp;釋子性驕慢

&emsp;&emsp;憍賞彌．失通&emsp;&emsp;迦休．顯示之

&emsp;&emsp;父．人．羅祇梨&emsp;&emsp;三人之共食

&emsp;&emsp;五事及重罪&emsp;&emsp;破僧．偷蘭遮

&emsp;&emsp;至三種八分&emsp;&emsp;三非法僧諍

&emsp;&emsp;破僧及有無