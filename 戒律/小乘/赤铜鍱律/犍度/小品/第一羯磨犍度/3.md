# 诵品五 

## 二五 因缘

### （一）

爾時，佛世尊住憍賞彌瞿師羅園。其時，具壽闡陀犯罪而不欲見罪。諸比丘中少欲者忿怒、非難：「為何具壽闡陀犯罪而不見罪耶？」時，彼諸比丘以此事白世尊。是時，世尊以是因緣，於此時機，集會比丘眾，問諸比丘，曰：「諸比丘！聞闡陀比丘犯罪而不欲見罪，是實耶？」「實然！世尊！」佛世尊呵責：「諸比丘！為何此愚人犯罪而不欲見罪耶？諸比丘！此非令未信者生信……」世尊呵責、說法已，告諸比丘曰：「諸比丘！若爾，僧伽應依闡陀比丘不見罪而行舉罪羯磨，令與僧伽不共住。」

### （二）

「諸比丘！應如是行：應先非難闡陀比丘，非難後，令憶念，令憶念後，令自白其罪，自白其罪後，應由一聰明賢能比丘於僧伽中唱言：

『諸大德！請聽我言！此闡陀比丘犯罪而不欲見罪。若僧伽機熟，則僧伽依闡陀比丘不見罪而行舉罪羯磨，令與僧伽不共住。是乃表白。

諸大德！請聽我言！此闡陀比丘犯罪不欲見罪，僧伽依闡陀比丘不見罪而行舉罪羯磨，令與僧伽不共住。依闡陀比丘不見罪而行舉罪羯磨，令與僧伽不共住，具壽聽者默然，不聽者請言。我二次言此事……我三次言此事。

諸大德！請聽我言！此闡陀比丘犯罪而不欲見罪，僧伽依闡陀比丘不見罪，行舉罪羯磨，令與僧伽不共住。依闡陀比丘不見罪而行舉罪羯磨，令與僧伽不共住，具壽聽者默然，不聽者請言。

僧伽已依闡陀比丘不見罪而行舉罪羯磨，令與僧伽不共住。具壽聽故默然，我如是了知。』」

「諸比丘！應由住處至住處宣告曰：『依闡陀比丘不見罪，受舉罪羯磨，已令與僧伽不共住。』」

<br>

## 二六 “非法羯磨乃至若欲者”六事

### （一）

「諸比丘！依具足三分不見罪之舉罪羯磨，乃非法……〔同第一　羯磨犍度二（一）～四。『呵責羯磨』改為『依不見罪之舉罪羯磨』。〕……諸比丘！於如此……應行……。」

———依不見罪〔行〕舉罪羯磨之「若欲者」六事終———

<br>

## 二七 举罪羯磨四十三事

### （一）

「諸比丘！依不見罪而受舉罪羯磨之比丘應正行。此中應正行者，〔謂：〕不可授人具足戒，不可為人依止，不可蓄沙[A2]彌，不可受選任教誡比丘尼，選任亦不可〔往〕教誡比丘尼，不可犯僧伽已行舉罪羯磨之罪，不可犯相似之罪，不可犯比此更惡之罪，不可罵羯磨，不可罵行羯磨者，不可受清淨比丘之敬禮、起迎、合掌、恭敬、設座具、設臥具，不可收受彼〔所置〕之洗足水、足臺、足布，不可受彼〔因迎接故而〕取鉢衣，洗浴時不可受彼浣背，不可以壞戒、壞行、壞見、壞命而誹謗清淨比丘，不可離間諸比丘<sup><font color="green">「諸比丘」，原本 bhikkhu，此依暹羅本 bhikkhū 譯之。</font></sup>與諸比丘，不可持在家人相，不可持外道相，不可親近奉事外道，應親近奉事比丘，應學比丘學處，不可與清淨比丘同處於一屋之住處、同處於一屋之非住處、同處於一屋之住處或非住處，見清淨比丘必起座，不可於〔精舍〕內外接觸清淨比丘，不可妨礙清淨比丘布薩，不可妨礙自恣，不可與〔眾〕交談，不可與教誡，不可作許可，不可非難，不可令憶念，不可與諸比丘交往。」

———依不見罪之舉罪羯磨四十三事終———

<br>

## 二八 不得解四十三事

### （一）

時，僧伽依闡陀比丘不見罪，行舉罪羯磨，令與僧伽不共住。彼因不見罪，受僧伽舉罪羯磨已，從己住處往他住處。其處諸比丘不敬禮、起迎、合掌、恭敬、尊重、尊敬、奉事、供養。因不為諸比丘所尊敬、尊重、奉事、供養、敬重，彼又從此住處往他住處。其處諸比丘亦不敬禮、起迎……往他住處。其處諸比丘亦不敬禮、起迎……敬重，而再還憍賞彌。彼正行、隨順、願滅罪，至諸比丘處，言：「諸友！我由僧伽依不見罪，行舉罪羯磨已，而正行、隨順、願滅罪。我應如何為之耶？」諸比丘以此事白世尊，〔世尊曰：〕「諸比丘！若爾，僧伽應解闡陀比丘依不見罪之舉罪羯磨。」

### （二）

「諸比丘！具足五分之比丘，依不見罪之舉罪羯磨不得解。〔謂：〕授人具足戒、為人依止、蓄沙彌、受選任教誡比丘尼、選任亦〔往〕教誡比丘尼也。諸比丘！……如此五分之比丘，依不見罪之舉罪羯磨不得解。諸比丘！又，具足五分之比丘，依不見罪之舉罪羯磨不得解。〔謂：〕犯由僧伽依不見罪受舉罪羯磨之罪，犯相似之罪，犯比此更惡之罪，罵羯磨，罵行羯磨者。諸比丘！具足如此五分之比丘，……不得解。諸比丘！又……五分……不得解。〔謂：〕受清淨比丘敬禮、起迎、合掌、恭敬、設座具。諸比丘！……如此……不得解。諸比丘！又……五分……不得解。〔謂：〕受清淨比丘設臥具，受彼〔所置〕之洗足水、足臺、足布，受彼〔因迎接故而〕取鉢衣，洗浴時受彼浣背<sup><font color="green">此處所列舉者非五分而為六分，兩本俱然。</font></sup>。諸比丘！……如此……不得解。諸比丘！又……五分……不得解。〔謂：〕以壞戒、壞行、壞見、壞命難清淨比丘，離間諸比丘<sup><font color="green">「諸比丘」，原本 bhikkhuṁ，依暹羅本 bhikkhū 譯之。</font></sup>與諸比丘。諸比丘！……如此……不得解。諸比丘！又……五分……不得解。〔謂：〕持在家人相，持外道相，承事外道，不承事諸比丘，不學比丘學處。諸比丘！……如此……不得解。諸比丘！又……五分……不得解。〔謂：〕與清淨比丘住同一屋內之住處、住同一屋內之非住處、住同一屋內之住處或非住處，見清淨比丘不起座，於〔精舍之〕內外接觸清淨比丘。諸比丘！……如此……不得解。諸比丘！……八分……不得解。〔謂：〕妨礙清淨比丘布薩，妨礙自恣，與〔眾〕交談，與教誡，作許可，非難，令憶念，與諸比丘交往。諸比丘！……如此八分……不得解。」

———〔不得解〕四十三事終———

<br>

## 二九 可解四十三事

### （一）

「諸比丘！具足五分之比丘，依不見罪之舉罪羯磨可解。〔謂：〕不授人具足戒，不為人依止……不與諸比丘交往。諸比丘！……如此八分……可解。」

———〔可解〕四十三事終———

<br>

## 三〇 解除

### （一）

「諸比丘！應如是解：諸比丘！彼闡陀比丘應至僧伽處……『……〔參照第一　羯磨犍度一二。「依止羯磨」改為「依不見罪之舉罪羯磨」。〕……我如是了知。』」

———〔誦品〕五　依不見罪之舉罪羯磨終———

# 诵品六

## 三一

### （一）

爾時，佛世尊住憍賞彌瞿師羅園。其時，具壽闡陀犯罪，不欲懺悔其罪……「……『……〔參照第一　羯磨犍度二五（一）～三〇。「見罪」改為「懺悔罪」，「依不見罪之舉罪羯磨」改為「依不懺悔罪之舉罪羯磨」。〕……我如是了知。』」

———〔誦品〕六　依不懺悔罪之舉罪羯磨終———

# 诵品七

## 三二 因缘

### （一）

爾時，佛世尊住舍衛城祇樹給孤獨園。其時，阿利吒比丘原為馴鷹師，彼起如是惡見：「如我所知世尊之教法，其中所說障道法，行之實不足以障道。」諸比丘聞：「阿利吒比丘原為馴鷹師，彼起如是惡見：『如我所知世尊之教法……行之實不足以障道。』」時，諸比丘至原為馴鷹師之阿利吒比丘處。至已，向馴鷹師阿利吒比丘言：「友！阿利吒！聞汝起如是惡見：『如我所知……實不足以障道。』是實耶？」「實然！如我所知世尊之教法，其中所說障道法，行之實不足以障道。」

### （二）

「阿利吒！勿作如是言！勿讒誣世尊！讒誣世尊者，實不善也，世尊未曾作如是說。友！阿利吒！世尊以種種方便，說障道法是障道，行之足以障道。世尊說諸欲美味少，苦多，惱多，於此過患更多。世尊說諸欲如骨鎖，苦多，惱多，於此過患更多。世尊說諸欲如肉塊……諸欲如草炬……諸欲如火坑……諸欲如夢……諸欲如借用物……諸欲如果樹……諸欲如屠殺場……諸欲如鎗矛……諸欲如蛇首，苦多，惱多，於此過患更多。」如此，原為馴鷹師之阿利吒比丘雖蒙諸比丘教示，仍對彼惡見強烈執取、貪著，猶言：「如我所知世尊之教法，其中所說障道法，行之實不足以障道。」

### （三）

彼諸比丘因不能令原為馴鷹師之阿利吒比丘離此惡見，故詣世尊住處。詣已，以此事白世尊。時，世尊以是因緣，集會比丘眾，問原為馴鷹師之阿利吒比丘曰：「阿利吒！聞汝起如是惡見：『如我所知世尊……，行之實不足以障道。』是實耶？」「實然！如我所知世尊之教法，其中所說障道法，行之實不足以障道。」「愚人！汝如何了知我所說之法耶？愚人！我豈非以種種方便，說障道法是障道，行之實足以障道耶？我說諸欲美味少，苦多，惱多，於此過患更多。我說諸欲如骨鎖……諸欲如蛇首，苦多，惱多，於此過患更多。愚人！然汝因邪解，讒誣我且害己，多積非福也。愚人！此等非福將予汝長時之苦痛。愚人！此令未信者不生信……」……呵責、說法已，告諸比丘曰：「諸比丘！若爾，僧伽應為原為馴鷹師之阿利吒比丘依不捨惡見而行舉罪羯磨，令與僧伽不共住。」

### （四）

「諸比丘！應如是行：應先非難阿利吒比丘，非難後，令憶念，令憶念後，令自白其罪，自白其罪後，應由一聰明賢能比丘於僧伽中唱言：

『諸大德！請聽我言！原為馴鷹師之阿利吒比丘起如是惡見：「如我所知世尊之教法，其中所說障道法，行之實不足以障道。」彼不捨惡見。若僧伽機熟，則僧伽應依原為馴鷹師之阿利吒比丘不捨惡見而行舉罪羯磨，令與僧伽不共住。是乃表白。

諸大德！請聽我言！原為馴鷹師之阿利吒比丘……不捨惡見。僧伽為原為馴鷹師之阿利吒比丘依不捨惡見而行舉罪羯磨，令與僧伽不共住。為原為馴鷹師之阿利吒比丘依不捨惡見而行舉罪羯磨，令與僧伽不共住，具壽聽者默然，不聽者請言。我二次言此事……我三次言此事。諸大德！……請言。

僧伽……具壽聽故默然，我如是了知。』」

「諸比丘！應由住處至住處宣告曰：『原為馴鷹師之阿利吒比丘因不捨惡見，受舉罪羯磨，已令與僧伽不共住。』」

<br>

## 三三 十八事

### （一）

「諸比丘！……三分……〔同第一　羯磨犍度二（一）～五。『呵責羯磨』改為『依不捨惡見之舉罪羯磨』。〕……不得與諸比丘交往。」

———依不捨惡見之舉罪羯磨十八事終———

<br>

## 三四 可解十八事

### （一）

爾時，僧伽為原為馴鷹師之阿利吒比丘，依不捨惡見而行舉罪羯磨，令與僧伽不共住。彼由僧伽依不捨惡見受舉罪羯磨而還俗。諸比丘中少欲者忿怒、非難：「何以原為馴鷹師之阿利吒比丘，由僧伽依不捨惡見受舉罪羯磨而還俗耶？」其時，彼諸比丘以此事白世尊。時，世尊以是因緣，於此時機，集會比丘眾，問諸比丘曰：「諸比丘！原為馴鷹師之阿利吒比丘，由僧伽依不捨惡見受舉罪羯磨而還俗，是實耶？」「實然！世尊！」佛世尊呵責：「何以彼愚人由僧伽依不捨惡見，受舉罪羯磨而還俗耶？諸比丘！此令未信者不生信……」……呵責、說法已，告諸比丘曰：「諸比丘！若爾，僧伽應解依不捨惡見之舉罪羯磨。」

### （二）

「諸比丘！……五分……〔同第一　羯磨犍度六（二）～七。『呵責羯磨』改為『依不捨惡見之舉罪羯磨』。〕……可解。」

———依不捨惡見之舉罪羯磨可解十八事終———

<br>

## 三五 解除

### （一）

「諸比丘！應如是解：諸比丘！依彼不捨惡見而受舉罪羯磨之比丘，應至僧伽處……『……〔參照第一　羯磨犍度一二。「依止羯磨」改為「依不捨惡見之舉罪羯磨」，「施越」改為「某甲」。〕……我如是了知。』」

———〔誦品〕七　依不捨惡見之舉罪羯磨終———

———第一　羯磨犍度終———

# 摄颂

此犍度有七事。攝頌曰：

&emsp;&emsp;盤那與盧醯之徒&emsp;&emsp;自為訟者諸比丘

&emsp;&emsp;趣往相類徒眾處&emsp;&emsp;激勸慫恿生訴訟

&emsp;&emsp;未生訴訟使生起&emsp;&emsp;已生訴訟令增長

&emsp;&emsp;少欲善德諸比丘&emsp;&emsp;忿怒非難告眾會

<sup><font color="green">「眾會」，原本 padassaka，依暹羅本 parisāto 譯之。</font></sup>

&emsp;&emsp;佛陀常住於正法&emsp;&emsp;勝者世上第一人

&emsp;&emsp;住於舍衛城中時&emsp;&emsp;令應行呵責羯磨

&emsp;&emsp;不現前及不詰問&emsp;&emsp;不令自說及無罪

&emsp;&emsp;非應悔罪．已悔過&emsp;&emsp;不非難．不令憶念

&emsp;&emsp;不令自白其罪過&emsp;&emsp;不現前．非法．別眾

&emsp;&emsp;不詰問．非法．別眾&emsp;&emsp;不自說．非法．別眾

&emsp;&emsp;無罪．非法與別眾&emsp;&emsp;非悔罪．非法．別眾

&emsp;&emsp;已悔過．非法．別眾&emsp;&emsp;不非難．非法．別眾

&emsp;&emsp;不憶念．非法．別眾&emsp;&emsp;不自白．非法．別眾

&emsp;&emsp;黑分由此知白分&emsp;&emsp;僧伽若欲需要者

&emsp;&emsp;應行呵責羯磨&emsp;&emsp;訴訟並愚癡人

&emsp;&emsp;與在家者共居&emsp;&emsp;增上戒．增上行

&emsp;&emsp;增上見皆破戒&emsp;&emsp;誹謗佛．法．僧者

&emsp;&emsp;僧伽若需要者&emsp;&emsp;於此三類比丘

&emsp;&emsp;應行呵責羯磨&emsp;&emsp;喜訴訟及愚癡

&emsp;&emsp;與在家者共居&emsp;&emsp;增上戒．增上行

&emsp;&emsp;增上見皆破戒&emsp;&emsp;誹謗佛．法．僧者

&emsp;&emsp;受僧伽呵責者&emsp;&emsp;應如此正行之

&emsp;&emsp;不授與具足戒&emsp;&emsp;不依止．蓄沙彌

&emsp;&emsp;於教誡比丘尼&emsp;&emsp;不受選．不教之

<sup><font color="green">「教誡比丘尼」云云，原本 ovādasammatenāpi na kare，依暹羅本 bhikkhun' ovādakasammato na kare譯之。</font></sup>

&emsp;&emsp;不犯同一之罪&emsp;&emsp;相似罪．更上罪

&emsp;&emsp;不罵彼羯磨事&emsp;&emsp;不罵與羯磨者

&emsp;&emsp;清淨僧之布薩&emsp;&emsp;自恣事皆不礙

&emsp;&emsp;與眾談．與教誡&emsp;&emsp;作許可．行非難

&emsp;&emsp;令憶念皆不犯&emsp;&emsp;不與比丘交往

&emsp;&emsp;授人具足戒&emsp;&emsp;依止．蓄沙彌

&emsp;&emsp;教誡比丘尼&emsp;&emsp;受選或教之

&emsp;&emsp;具足此五分&emsp;&emsp;羯磨不得解

<sup><font color="green">「五分」，原本 pañcaṅgo，依暹羅本 pañcah' aṅgehi 譯之。</font></sup>

&emsp;&emsp;若犯同一罪&emsp;&emsp;相似．更重罪

&emsp;&emsp;罵彼羯磨事&emsp;&emsp;罵與羯磨者

&emsp;&emsp;具足此五分&emsp;&emsp;羯磨不得解

&emsp;&emsp;妨害於自恣&emsp;&emsp;礙比丘布薩

&emsp;&emsp;與眾相交談&emsp;&emsp;與教誡．許可

&emsp;&emsp;非難．令憶念&emsp;&emsp;與比丘交往

&emsp;&emsp;具足此八分&emsp;&emsp;呵責不得解

&emsp;&emsp;以上乃黑分&emsp;&emsp;由之知白分

&emsp;&emsp;施越行愚癡&emsp;&emsp;罪多交際雜

&emsp;&emsp;牟尼正覺者&emsp;&emsp;令依止羯磨

&emsp;&emsp;雞咤山比丘&emsp;&emsp;阿濕婆之徒

&emsp;&emsp;富那婆娑徒&emsp;&emsp;無知且愚癡

&emsp;&emsp;行種種非行&emsp;&emsp;勝者正覺者

&emsp;&emsp;住於舍衛城&emsp;&emsp;令驅出羯磨

&emsp;&emsp;有一具壽善法者&emsp;&emsp;常住於摩叉止陀

&emsp;&emsp;此住處屬質多羅&emsp;&emsp;善法言及彼家系

<sup><font color="green">「家系」云云，見上註[09]。</font></sup>

&emsp;&emsp;罵優婆塞質多羅&emsp;&emsp;佛令為下意羯磨

&emsp;&emsp;於憍賞彌之比丘&emsp;&emsp;闡陀不欲見其罪

&emsp;&emsp;最勝者依不見罪&emsp;&emsp;令為行舉罪羯磨

&emsp;&emsp;闡陀不懺悔其罪&emsp;&emsp;大導師依不懺悔

&emsp;&emsp;令為行舉罪羯磨&emsp;&emsp;阿利吒執迷不悟

&emsp;&emsp;身懷障道之惡見&emsp;&emsp;勝者以不捨惡見

&emsp;&emsp;宣之以舉罪羯磨&emsp;&emsp;依止及驅出羯磨

&emsp;&emsp;下意．不見罪羯磨&emsp;&emsp;不懺悔舉罪羯磨

&emsp;&emsp;不捨見舉罪羯磨&emsp;&emsp;戲樂．邪害行．邪命

&emsp;&emsp;此等事亦行驅出&emsp;&emsp;不利毀二十過慢

&emsp;&emsp;此等事亦行下意&emsp;&emsp;呵責及依止羯磨

&emsp;&emsp;此二羯磨為相似&emsp;&emsp;驅出下意增加語

&emsp;&emsp;三種之舉罪羯磨&emsp;&emsp;互為相似難區別

&emsp;&emsp;其餘羯磨之分別&emsp;&emsp;當以呵責而知之