# 〔五法〕

## 五

有五種罪過。有五種罪聚。有五種修習事。有五種無間業。有五種決定人。有五種應切斷罪。依五相而犯罪。緣妄語有五種罪。依五種行相而不受羯磨：自不行羯磨，或不乞求他，或不與清淨欲，行羯磨時起非議，又於行羯磨有非法見。依五種行相而受羯磨：自行羯磨，或乞求他，或與清淨欲，行羯磨時不非議，於行羯磨有如法見。常乞食比丘五事相應：〔食前食後〕不囑〔他比丘〕而入聚落，別眾食，數數食，不受持，不淨施。具五分之比丘縱為不動法者亦為惡比丘而被疑、怪：與淫女交往，與寡婦交往，與年長童女交往，與黃門交往，與比丘交往。有五種油：胡麻油，芥子油，蜜樹油，萞蔴油，獸油。有五種脂肪：熊脂，魚脂，鱷脂，豬脂，驢脂。有五種喪失：親戚喪失，財產喪失，疾病喪失，戒喪失，見喪失。有五種成就：親戚成就，財產成就，健康成就，戒成就，見成就。有由五種和尚依止之解〔消〕：和尚離去，或還俗，或死亡，或奔外道，第五依〔和尚之〕命令。有五種人不得授具：年時賤劣，支分賤劣，事失壞，行惡，〔鉢衣〕不具足。有五種糞掃依：塚間衣，市場衣，鼠嚙衣，蟻嚙衣，火燒衣。復有五種糞掃衣：牛嚼衣，山羊嚼衣，塔衣，灌頂衣，〔由墓持歸〕往來衣。有五種取：盜取，鬥取，謀取，隱匿取，抽籤取。有五種大賊存於世間。有五種不可捨離物。有五種不可分配物。

有五種罪過由身生起而不由語、意。有五種罪過由身、語生起而不由意。有五種罪過應附於教誡。有五種僧伽。有五種波羅提木叉之讀誦法。於一切邊國以持律者為第五人於僧眾可授具。受迦絺那衣有五種功德。有五種羯磨。有犯至三次之五種罪過，依五相而不與取，波羅夷。依五相而不與取，偷蘭遮。依五相而不與取，突吉羅。有五種不淨物不可受用：〔依他而〕不與之物，〔依我心受〕而不知之物，不淨物，不受物，為不作殘食法物。有五種淨物可受用：受與……已為殘食法。五種施與為非福行而被思惟為世間之福行：酒之施與，宴樂之施與，女人之施與，〔由牧牛者〕牡牛之施與，〔造住所〕粉飾之施與。有五種生起而難除去：已生之貪難除去，已生之瞋……已生之癡……已生之辯知難除去，已生之去心難除去。清掃有五種功德：令自心歡喜，令他心歡喜，諸天歡喜，積導善樂業，身壞命終而生善趣天界。復清掃有五種功德：令自心歡喜……歡喜，〔佛讚歎清掃故〕行師之教，後來之眾生懷同〔正〕見。具五分之持律者實可言為愚痴：不知自語之制限，不知他語之制限，令不知自語之制限、不知他語之制限，依非法而不行自白者。具五分持律者實可言為有智者：知自語之制限，知他語之制限，令知自語之制限、知他語制限，依法而行自白者。復具五分持律者實可名愚癡者：不知罪，不知罪根，不知罪之集起，不知罪滅，不知罪滅至道。具五分持律者實可名有智者：知罪……知罪滅至道。復具五分持律者實名為愚癡者：不知諍事，不知諍事之根……不知滅諍事至道。具五分……知滅諍事至道。復具足五分……愚癡者：不知事，不知因緣，不知制，不知隨制，不知適用語法。……五分……知適用語法。復具五分……愚癡者：不知白，不知行白，不善辨前〔應言之〕事，不善辨後〔應言之〕事，不知時可。……五分……善辯後事，知時可。復……五分……不知有罪無罪，不知罪之輕重，不知罪有殘無殘，不知罪粗非粗，不善受取師之相承，不善思惟，不善知。……五分……善受取師之相承，善思惟，善知。復……不知有罪無罪，不知罪之輕重，不知罪有殘無殘，不知罪粗非粗，不廣暗誦兩部波羅提木叉，逐條逐文而不善分別，不善說示，不善決擇。……五分……廣暗誦兩部波羅提木叉，逐條逐文而善分別，善說示，善決擇。復……不知有罪無罪……不知罪粗非粗，於諍事決斷不善正。……五分……於諍事決斷善正。有五種阿蘭若住者：愚故、痴故為阿蘭若住者，惡求、貪欲性故為阿蘭若住者，癡狂故、喪心故為阿蘭若住者，被諸佛、諸佛弟子所讚歎為阿蘭若住者，唯依少欲、知足、損減、遠離、求德而為阿蘭若住者。有五種乞食行者……乃至……有五種糞掃衣者、五種樹下住者、五種塚間住者、五種露地住者、五種三衣者、五種次第乞食者、五種常坐不臥者、五種隨得座者、五種一座食者、五種時後不食者、五種一鉢食者：愚故、癡故為一鉢食者……唯依求德而為一鉢食者。

具五分之比丘，無依止而不得住：不知布薩，不知布薩羯磨，不知波羅提木叉，不知波羅提木叉之讀誦，〔受具後〕五歲未滿。具五分之比丘，無依止而得住：知布薩……五歲或五歲以上也。復……五分……無依止而不得住：不知自恣，不知自恣羯磨，不知波羅提木叉，不知波羅提木叉之讀誦，未滿五歲也。具足五分……無依止而得住……或五歲以上。復……五分……無依止而不得住：不知有罪無罪，不知罪之輕重，不知罪有殘無殘，不知罪粗非粗，未滿五歲。具五分……無依止而得住：……知罪粗非粗，滿五歲或五歲以上。具五分之比丘尼，無依止而不得住：不知布薩，不知布薩羯磨，不知波羅提木叉，不知波羅提木叉之讀誦，未滿五歲。具五分之比丘尼，無依止而得住……或為五歲以上。復具五分之比丘尼……〔同前節，「比丘」改為「比丘尼」〕……知罪粗非粗，五歲或五歲以上。於不善業<sup><font color="green">原語為 apāsādika，因註謂「言身惡行等不善業」，故依此譯之。</font></sup>有五種過患：自責自己，知智人而呵責，惡名流布，為迷惑死，身壞命終之後墮惡趣地獄。於善業有五種功德：自不責自己，知智人而稱讚，善名流布，不迷惑死，身壞命終之後生於善趣天界。復於不善業有五種過患：未信者不歡喜，令一類已信者轉向〔其〕他，不行師教，後來眾生不懷同見，彼心不歡喜。於善業有五種功德：未信者歡喜，已信者有增長，行師教，後來眾生懷同見，彼心歡喜。依檀越家而住，有五種患難：未受請待墮〔行罪〕，墮於秘密坐〔罪〕，墮於屏覆座〔坐罪〕，為女人說法五、六語以上而墮罪，多慾念而住。依檀越家而住之比丘，有五種患難：於俗家過度交往而住，故常與女人相見，有見者有交往，有交往者有親厚，有親厚者有接近〔欲情〕，比丘之所欲而陷此欲情或不悅修梵行，或犯何等染情之罪，或捨戒而還俗。有五種之種生：根種，莖種，節種，枝種，第五種子種。依五種沙門淨而可食果物：火所傷，刀所傷，爪所傷，無種子者，第五是去種子。有五種清淨（說戒）：序誦已，其餘應唱常所聞，此為第一清淨；誦序、誦四波羅夷已，其餘應唱常所聞，此為第二清淨；誦序、誦四波羅夷、誦十三僧殘已，其餘應唱常所聞，此為第三清淨；誦序、誦四波羅夷、誦十三僧殘、誦二不定已，其餘應唱常所聞，此為第四清淨；廣說為第五。復有五種清淨：戒經誦出，清淨布薩，受持布薩，自恣，第五為和合布薩。持律者有五種功德：自身戒蘊善守、善護持，惡行性者之守護處，於僧中無畏而決斷，對敵應於法而善折伏，入正法住。有五種非法遮波羅提木叉。有五種如法遮波羅提木叉。

———五法終———

## 攝頌

&emsp;&emsp;罪過與罪聚&emsp;&emsp;修習．無間罪

&emsp;&emsp;人．斷．犯罪．因&emsp;&emsp;不受．受．淨．怪

&emsp;&emsp;油．脂肪．喪失&emsp;&emsp;圓足並解．人

&emsp;&emsp;塚間．牛嚼衣&emsp;&emsp;取．賊．不捨離

&emsp;&emsp;及不可分配&emsp;&emsp;依身．依身語

&emsp;&emsp;教誡與僧伽&emsp;&emsp;讀誦及邊國

&emsp;&emsp;並迦絺那衣&emsp;&emsp;羯磨．至三次

&emsp;&emsp;波羅夷．偷蘭&emsp;&emsp;乃至突吉羅

&emsp;&emsp;不淨物．淨物&emsp;&emsp;非福．除去難

&emsp;&emsp;清掃及復語&emsp;&emsp;罪過．諍事．事

&emsp;&emsp;白．罪及兩部&emsp;&emsp;此等輕第八

<sup><font color="green">輕第八，原文 lahukathamakā，依暹羅本讀為 lahukaṭṭhamakā，但此語之意難明瞭而暫譯之。</font></sup>

&emsp;&emsp;黑白應該知&emsp;&emsp;阿蘭若．乞食

&emsp;&emsp;糞掃及樹下&emsp;&emsp;塚間住．露地

&emsp;&emsp;衣．次第乞食&emsp;&emsp;常坐不臥者

&emsp;&emsp;座一座食後&emsp;&emsp;並一鉢食者

<sup><font color="green">於此一座食（ehāsanika）略去，暹羅本亦同，應視為增補者。</font></sup>

&emsp;&emsp;布薩並自恣&emsp;&emsp;有罪及無罪

&emsp;&emsp;此等黑白句&emsp;&emsp;比丘尼亦同

&emsp;&emsp;不端正．端正&emsp;&emsp;相同樣更二

&emsp;&emsp;依於檀越家&emsp;&emsp;過度及種子

&emsp;&emsp;沙門淨．清淨&emsp;&emsp;持．持律．非法

&emsp;&emsp;如法亦同言&emsp;&emsp;善美五法終

# 〔六法〕

## 六

有六種不恭敬。有六種恭敬。有六種習修事。有六種如法行。有六種犯罪等起法。有六種應切斷罪。有依六種行相而犯罪。持律者有六種功德。有六種最上〔規定戒〕。六夜離三衣而宿。有六種衣。有六種染料。有六種罪過，由身、意生起而不由語生起。有六種罪過，由身、語、意生起。有六種羯磨。有六種口論之根。有六種非難之根。長度依佛手尺之六手尺，廣六手尺。有六種由阿闍梨依止之解〔除〕。沐浴戒有六種隨制<sup><font color="green">見經分別時有沐浴戒（第五十七波逸提中唯有五隨制）。</font></sup>。持未成之衣而去<sup><font color="green">參照大品七．四、五。</font></sup>，受持未成之衣而去。具六分之比丘可授具，可與依止，可蓄沙彌……〔同大品一．三七．二〕……或過十歲。復具六分比丘可授具……〔同大品一．三七．四〕……或過十歲。復具六分……〔同大品一．三七．六〕……或過十歲。復具六分……〔同大品一．三七．八〕……或過十歲。復具六分……〔同大品一．三七．一〇〕……或過十歲。復具六分……〔同大品一．三七．一二〕……或過十歲。復具六分……〔同大品一．三七．一四〕……或過十歲。有六種非法遮波羅提木叉。有六種如法遮波羅提木叉。

———六法終———

## 攝頌

&emsp;&emsp;恭敬．不恭敬&emsp;&emsp;習修．如法行

&emsp;&emsp;等起法．切斷&emsp;&emsp;以至法．功德

&emsp;&emsp;最上與六夜&emsp;&emsp;以及衣．染料

&emsp;&emsp;由身意之六&emsp;&emsp;由語意之六

&emsp;&emsp;由於身語意&emsp;&emsp;羯磨與口論

&emsp;&emsp;非難與長度&emsp;&emsp;廣度及依止

&emsp;&emsp;隨制．持．同樣&emsp;&emsp;受持及無學

&emsp;&emsp;不得令有成&emsp;&emsp;有信．增上戒

&emsp;&emsp;病．增上行儀&emsp;&emsp;罪過．法．非法

# 〔七法〕

## 七

有七種罪過。有七種罪聚。有七種習修事。有七種如法行。有七種非法自白。有七種如法自白。依七種人於七日間之所須而行者無罪。持律者有七種功德。有七種最上。於第七日之夜明時捨墮。有七種滅諍法。有七種羯磨。有七種生穀。內廣七〔搩手〕。於別眾食戒有七隨制。藥入手而最久蓄藏七日間而得食。持已成之衣而去<sup><font color="green">參照大品七．二、三。</font></sup>，受持已成之衣而去。比丘無應認罪者<sup><font color="green">參照大品九．五。</font></sup>，比丘有應認罪者。比丘有罪應懺悔。有七種非法遮波羅提木叉。有七種如法遮波羅提木叉。具七分之比丘是持律者：知罪，知無罪，知輕罪，知重罪，持戒者依波羅提木叉之律儀，攝身而住，具足正行，雖見少罪亦怖畏，受學處而修學，欲得四靜慮之增上心、現法樂住，得無艱難，得不梗澀，由諸漏盡，已無漏心解脫、慧解脫，於現法自知、作證、具足而住。復……七分……知重罪，多聞而憶持所聞，積集所聞，諸法初善、中善、後善，具義，具文，宣示純一圓滿清淨之梵行，彼於如是諸法多聞、憶持、讀誦，於意思惟，於見善通達……四靜慮之增上心……具足而住。復……七分……知重罪，廣暗誦兩部波羅提木叉，逐條逐文而善分別，善說示，善決擇……四靜慮增上心……具足而住。復……七分……知重罪；如於此世憶持前生種種之住處，一生二生……〔經分別，波羅夷一．一（六）〕……具形相、方處，憶念種種前生之住處，清淨而超越人界，以天眼見有情生滅……〔經分別，波羅夷一．一（七）「我知」改為「彼知」〕……見有情之生滅，隨彼等之業，知至貴、賤，美、醜、善趣、惡趣之有情，由諸漏盡……具足而住。復……七分……〔於此節及次節「持律者」改為「持律者輝耀」〕……知重罪，持戒者而……乃至……受學處而修學……四靜慮之增上心……具足而住。復……七分……知重罪，多聞而……乃至……以正見而善通達……四靜慮增上心……具足而住。復……七分……知重罪……兩部波羅提木叉……善決擇……四靜慮增上心……具足而住。復……七分……知重罪，如於此世憶念前生種種之住處……具形相、方處，憶念種種前生之住處，清淨而超越人界……知至……善趣、惡趣之有情，由諸漏盡，無漏之……具足而住。有七種不正法：不信，無慚，無愧，少聞，懈怠，多忘，無慧。有七種正法：有信，有慚，有愧，多聞，精勤，念現前，具慧。

———七法終———

## 攝頌

&emsp;&emsp;罪過及罪聚&emsp;&emsp;習修．如法行

&emsp;&emsp;非法及如法&emsp;&emsp;無罪之七日

&emsp;&emsp;功德與最上&emsp;&emsp;夜明並滅法

&emsp;&emsp;羯磨並生穀&emsp;&emsp;內廣別眾食

&emsp;&emsp;最高為七日&emsp;&emsp;持及同受持

&emsp;&emsp;無．有及至有&emsp;&emsp;非法及如法

&emsp;&emsp;四種持律者&emsp;&emsp;在於光耀輝

&emsp;&emsp;四種之比丘&emsp;&emsp;七種不正法

&emsp;&emsp;說七種正法

# 〔八法〕

## 八

因思惟八種功德<sup><font color="green">參照大品一〇．一（七）。</font></sup>而依比丘不認罪，不得舉。因思惟八種功德<sup><font color="green">參照大品一〇．一（八）。</font></sup>，而相信他人，彼之罪，應懺悔。有八種至三次之戒。〔曾殘一〇等〕依八種行相<sup><font color="green">參照僧殘十三．二。</font></sup>而污俗家。衣之事故有八事，捨迦絺那衣有八事。有八種飲料。八種非法所制，著於心之提婆達多墮惡趣地獄，當留一劫間，不得救。有八種世間法。有〔比丘尼〕之八種敬重法。有八種提舍尼。有八支分之妄語。有八種布薩之支分。有八種使之支分。有八種外道之行。於大海有八種希有未曾有之法。於此法律有八種希有未曾有之法。有八種不殘食。有八種殘食。於第八日夜明時為捨墮。有八種波羅夷。成第八事時應擯滅。成第八事時行懺悔亦不成懺悔。有依八種聲受具。對八種人應從坐而立。對八種人應與座。優婆夷乞求八種恩許。應選定具八分比丘為比丘尼之教誡人。持律者有八種功德。有八種最上。受覓罪相羯磨之比丘，應於八種法以正身行。有八種非法遮波羅提木叉。有八種如法遮波羅提木叉。

———八法終———

## 攝頌

&emsp;&emsp;不舉彼比丘&emsp;&emsp;他者．至三次

&emsp;&emsp;污家．事．制．飲&emsp;&emsp;捨迦絺那衣

&emsp;&emsp;世法．敬重法&emsp;&emsp;提舍尼．妄語

&emsp;&emsp;布薩．使支分&emsp;&emsp;以及外道．海

&emsp;&emsp;希有．不殘食&emsp;&emsp;殘食並捨墮

&emsp;&emsp;根本波羅夷&emsp;&emsp;以及第八事

&emsp;&emsp;懺不成．受具&emsp;&emsp;起禮．座．恩許

&emsp;&emsp;教誡與功德&emsp;&emsp;最正．行八法

&emsp;&emsp;非法與如法&emsp;&emsp;善說於八法

# 〔九法〕

## 九

有九種嫌恨事。有九種嫌恨之制禦。有九種習修事。有九種最初罪之戒。依九種僧伽破。有九種美味之食。有依九種肉之惡作。有九種波羅提木叉讀誦法。有九種最上。有九種欲根法。有九種慢。九種衣應受持。九種衣不應淨施。長依佛手尺為九手尺。有九種非法施與。有九種如法取受。有九種非法受用。有三種如法施與。有三種如法取受。有三種如法受用。有九種非法解<sup><font color="green">參照小品四．二。</font></sup>。有九種如法解<sup><font color="green">參照小品四．三。</font></sup>。非法羯磨有兩種九法。如法羯磨有兩種九法。有九種非法遮波羅提木叉。有九種如法遮波羅提木叉。

———九法終———

## 攝頌

&emsp;&emsp;嫌恨事．制．修習&emsp;&emsp;於最初．破．美味

&emsp;&emsp;肉．誦出．及最上&emsp;&emsp;欲．慢．受持．淨施

&emsp;&emsp;佛手尺．與．取．用&emsp;&emsp;復三重如法行

&emsp;&emsp;有非法．如法解&emsp;&emsp;二之二種九法

&emsp;&emsp;有非法與如法&emsp;&emsp;遮波羅提木叉

# 〔十法〕

## 一〇

有十種嫌恨事。有十種嫌恨制禦。有十種修習事。有十種事之邪見。有十種事之正見。有十種邊執見。有十種邪惡。有十種正善。有十種不善羯磨之道。有十種正羯磨之道。有十種非法集籌法。有十種如法集籌法。沙彌有十種學處。具十分之沙彌應被擯滅。具十分之持律者實被稱為愚智：不知自身語之制限，不知他人語之制限，令不知自身語之制限、不知他人語制限，依非法，不令行自白者，不知罪，不知罪根，不知罪之集起，不知罪之斷滅，不知罪至滅之道。具十分持律者實稱為賢者：知自身語之制限，知他人語之制限，令自……知他……知……依如法，令行自白者，知罪……知罪至滅之道。復具十分持律者實稱為愚癡者：不知諍事，不知諍事之根，不知諍事之集起，不知諍事之滅，不知諍事至滅之道，不知事，不知因緣，不知制，不知隨制，不知不隨犯制，不知適用之語法。具十分持律者實稱為有智者：知諍事……知適用之語法。復具十分持律者實稱為愚智者：不知白，不知行白之事，先〔應言之〕事不正善，後〔應言〕之事不正善，不知時可，不知罪與無罪，不知罪之輕重，不知罪之有殘無殘，不知罪粗非粗，不善受取師之傳承，不善思惟，不善知。具十分持律者實稱為智者：知白……知時可……善受取師之傳持，善思惟，善知。復具十分持律者實稱為愚癡者：不知有罪無罪，不知罪之輕重，不知罪之有殘無殘，不知罪粗非粗，廣暗誦兩部波羅提木叉……不決擇，不知有罪無罪[23]，不知罪之輕重，不知罪之有殘無殘，不知罪粗非粗，於諍事決斷不善正。具十分持律者實稱為有智者：知有罪無罪……於諍事決斷善正。具十分之比丘應選定為斷事人。依十利，世尊為諸聲聞制學處。入王後宮者有十種過失。有十種施與事。有十種寶物。有十人眾之比丘僧伽。十人僧眾可授具足戒。有十種糞掃衣。有十種持衣。可蓄餘衣最久十日間。有十種白法。有十種女人。有十種妻。於毘舍離說十事。十種人不可禮拜。有十種之呵罵事。依十種行相為媒介。有十種坐臥處。乞求十種恩許。有十種非法遮波羅提木叉。有十種如法遮波羅提木叉。粥有十利。十種肉是不淨物。有十種最上。聰明堪能之十夏比丘，應使〔他〕出家、令受具、與依止、可蓄沙彌。聰明堪能之十夏比丘尼，應使之出家……可蓄沙彌。聰明堪能之十夏比丘尼可受授具之許可。十歲曾嫁女可與學戒。

———十法終———

## 攝頌

&emsp;&emsp;嫌恨．制．事．邪&emsp;&emsp;邪惡與正善

&emsp;&emsp;不善．善．正邊&emsp;&emsp;籌．非法如法

&emsp;&emsp;擯滅之沙彌&emsp;&emsp;語．諍事．白輕

&emsp;&emsp;此等之輕重&emsp;&emsp;應該知黑白

&emsp;&emsp;以及斷事人&emsp;&emsp;學及後宮．事

&emsp;&emsp;寶物．十人眾&emsp;&emsp;同可與授具

&emsp;&emsp;又持．糞掃衣&emsp;&emsp;十日．白法．女

&emsp;&emsp;妻．十事．不禮&emsp;&emsp;呵罵及媒介

&emsp;&emsp;座．恩許．非法&emsp;&emsp;法．粥．肉．最上

&emsp;&emsp;比丘比丘尼&emsp;&emsp;授具．曾嫁女

&emsp;&emsp;善說示十法

# 〔十一法〕

## 一一

十一種人未受具者，不得令受具；既受具者應擯滅之。十一種履不淨。十一種鉢不淨。十一種衣不淨。有十一種至三次之戒。比丘尼應問十一種障礙法。十一種衣應受持。十一種衣不應淨施。於十一日夜明時為捨墮。十一種結紐是淨物。十一種扣子是淨物。十一種地是不淨。十一種地是淨。有十一種依止之解。十一種人不可禮拜。有十一種最上。乞求十一種恩許。有十一種界不成。於罵詈惡口之人應知有十一種過失。於慈愛者、心解脫者、習行者、修習者、多作者、習練者、習熟者、確習者、積習者、善精勤者，應知有十一種功德：睡眠安樂，醒覺安樂，不見惡夢，諸人愛敬，諸非人愛敬，諸天守護，火或毒或刀不能害，心速等持，顏色美麗，無昏迷之死，不通達上位[24]，亦至梵天界。於慈愛者、心解脫者、習行者、修習者……善精勤者，應知有此十一種功德。

———十一法終———

## 攝頌

&emsp;&emsp;應擯滅．履．鉢&emsp;&emsp;衣三次．應問

&emsp;&emsp;以受持淨施&emsp;&emsp;夜明．及結紐

&emsp;&emsp;扣子．淨．不淨&emsp;&emsp;依止及不禮

&emsp;&emsp;最上與恩許&emsp;&emsp;界不成．罵詈

&emsp;&emsp;慈愍十一說&emsp;&emsp;一法與二法

———增一法終———

# 攝頌

&emsp;&emsp;三法．四．五法&emsp;&emsp;六法．七．八法

&emsp;&emsp;九法．十．十一&emsp;&emsp;為一切眾生

&emsp;&emsp;之利益依彼&emsp;&emsp;知法者大雄

&emsp;&emsp;以慈悲說示&emsp;&emsp;淨潔增一法