# 發汗偈

<sup><font color="green">發汗偈（Sedamocakagāthā），如反對普通律制，集困難解答之質問者也。在佛音註對一一之質問有答案，但今以怕繁瑣而不悉舉。關於一一之言，請參照同書。</font></sup>

比丘及比丘不共住者，於此不得共食，〔而彼〕不獨住而不犯，〔為如何之時耶？〕此依善巧者之思惟而質問。

五種不可捨物、不可分物，依大仙所說，無捨，受用者不犯。此……質問。

我不言十種人<sup><font color="green">十種人是小品六．六（五）說之不得禮之十種，其次十一種人，「註」云受戒犍度中說十一種應棄捨之人。問此等人以外，禮長老而有罪，此答於「註」為裸形比丘。</font></sup>，十一種人被捨，敬禮年長者有罪，此……質問。

非被擯者，又非別住者，非破僧者，又非歸外道，於同住處地而立者，如何有不共通<sup><font color="green">對此質問之答，原為剃髮師比丘，此比丘不得藏剃刀，他比丘得藏（參照大品六．三七）。</font></sup>於學者耶？此……質問。

遍問而至善巧有義理之法，〔彼〕非生，非死，非涅槃，此人<sup><font color="green">言依鬼神等而化作佛。</font></sup>諸佛如何說耶？此……質問。

由頸骨以上我不語，由臍以下捨，〔於其他處〕緣不淨法，如何有波羅夷耶？此……質問。

比丘自乞造房屋，不指示作處，過量，有難處，無行處〔而〕不犯。此……質問。

比丘自乞造房屋，指示作處，應量，無難處，有行處〔而〕犯。此……質問。

何等身業不前行，又依語而不語他，〔而〕犯重罪之斷頭事<sup><font color="green">言覆藏他尼重罪之比丘尼。</font></sup>。此……質問。

亦非身業，亦非語業，又何等有意而不為惡，〔而〕彼被擯，如何是善擯耶？此……質問。

即對誰亦不以語招呼，又不對他人發一言，〔而〕犯語罪<sup><font color="green">犯此罪不自白發露時，而故意妄語，此妄語為語門不作業罪。</font></sup>而非身罪。此……質問。

依尊佛陀所讚之學處，有四種僧殘。

依一種行而皆犯。此……質問。

兩人共受具，由兩人手受衣，有各別之罪。此……質問。

四人要望取重物，三人波羅夷而一人非波羅夷。此……質問。

女人在內，比丘在外，其家無孔隙，緣不淨法<sup><font color="green">言布製之房等（參照漢譯南傳一之三八頁有隔之句）。</font></sup>，如何而得波羅夷耶？此……質問。

自取油、蜜、砂糖及酥而蓄之，不過七日，有因緣而食用亦有罪。此……質問。依捨墮罪<sup><font color="green">以僧物轉入個人時而一衣與己，一衣與他，以二衣轉入時，為一次犯捨墮與（單）波逸提。</font></sup>與單波逸提共犯者〔如何場合〕？此……質問。

有比丘等二十人合同，和合想而行羯磨，有一比丘〔離〕十二由旬，以別眾之理由而對其羯磨唱不平。此……質問。

依語足步量之〔間〕語，皆以同時犯六十四重大有殘罪。此……質問。

著安陀會衣，著二重僧伽梨衣，此皆有捨墮。此……質問。

非白，又非羯磨語，又勝者不言：「來！比丘。」亦不歸依彼，而確定彼受具<sup><font color="green">摩訶波闍波提之受具（參照小品一〇．一（五））。</font></sup>。此……質問。

愚人殺女人<sup><font color="green">父母皆轉根時。</font></sup>，不殺母，殺男子，不殺父，殺非聖者，因此，彼觸無間〔業〕。此……質問。

殺女人之母<sup><font color="green">畜生為父母時。</font></sup>，殺男子之父，殺父母，因此，彼不觸無間〔業〕。此……質問。無呵責，不令憶念，對非現前者行羯磨，所作羯磨善成，有行〔羯磨〕者及僧伽不犯。此……質問。

呵責，令憶念，於現前者行羯磨，所作羯磨不成，行者及僧伽有犯。此……質問。

切斷者有犯，切斷者無犯；覆藏者有犯，覆藏者無犯。此……質問。

語真實而有重罪，語虛妄而有輕罪；語虛妄而有重罪，語真實而有輕罪。此……質問。

為受持染色，受用染淨者犯。此……質問。

於日沒<sup><font color="green">言反芻（參照小品五．二五）。</font></sup>比丘食肉，非顛狂者，非喪心者，彼又非痛惱者，彼無犯，此法依善逝所說示。此……質問。

非染心<sup><font color="green">破僧者（己偽如得法者）而取籌時，為斷頭波羅夷罪。</font></sup>，又非盜心，彼亦不思他死<sup><font color="green">底本 parammaraṇāya，應如暹羅本 paraṃ maranāya。</font></sup>〔而彼〕與籌而有斷頭罪，受取者偷蘭遮。此……質問。

非伴住有危險之阿蘭若者，又非由僧伽與認可，又彼不受持迦絺那衣，其時，以衣寄託〔民家〕而行半由旬，及日出，彼不犯。此……質問。

身業而非語業，種種事之罪無前、後，皆一時犯。此……質問。

語業而非身業，種種事之罪無前、後，皆一時犯。此……質問。

近三女人、三男子、或者三人〔兩根之〕非聖者、〔三人之〕黃門而彼不行不淨行，又於隨相不行不淨，〔而〕緣不淨法<sup><font color="green">比丘尼波羅夷四，是言八事成重戒。</font></sup>有斷頭罪。此……質問。

向母乞衣，非轉入僧伽之物，如何而彼有罪，於親戚而不犯耶？此……質問。

有怒適意者，有怒嫌呵者，然而怒之讚法實何耶？此……質問。

有充滿喜悅適意者，有充滿喜悅被嫌呵者，然而充滿喜悅被嫌呵之法，是何耶？此……質問。

同時犯<sup><font color="green">比丘尼持染心，從有染心之男子受食，人肉、蒜、美味食混其他不淨肉而食時。</font></sup>僧殘、偷蘭遮、波逸提、提舍尼、突吉羅。此……質問。

兩人滿二十歲，兩人共為同一和尚、同一阿闍梨、同一羯磨語。〔而〕一受具、一受具不成。此……質問。

不點淨，著不染淨衣而至所欲，彼無犯，此法是善逝說。此……質問。

不與<sup><font color="green">於比丘尼僧殘六，言勸受食比丘尼。次之質問是勸受水與楊枝時。</font></sup>，不受取，因彼不知受取，而緣受用，犯其重罪，非輕罪。此……質問。

不與，不受取，因彼不知受取，緣受用，犯彼輕罪，非重罪。此……質問。

犯重罪<sup><font color="green">比丘尼犯十七僧殘之一時，雖不覆藏，皆得半月摩那埵，得摩那埵期間，非比丘尼，而依因覆藏得新之別罪。</font></sup>之有殘罪，不恭敬故覆藏，非比丘尼，而觸罪。此由善巧者所思惟而質問。

———發汗偈終———

# 攝頌

&emsp;&emsp;不共．不捨物&emsp;&emsp;十種．不被擯

&emsp;&emsp;法到．頸骨上&emsp;&emsp;以至自乞二

&emsp;&emsp;非自業重罪&emsp;&emsp;非身業．語業

&emsp;&emsp;於不招呼．學&emsp;&emsp;兩人與四人

&emsp;&emsp;女人．油．捨墮&emsp;&emsp;比丘與足步

&emsp;&emsp;著衣及非白&emsp;&emsp;非以殺父母

&emsp;&emsp;非呵責．呵責&emsp;&emsp;切斷者．真實

&emsp;&emsp;持．日沒．無欲&emsp;&emsp;非阿蘭若住

&emsp;&emsp;乃至身語業&emsp;&emsp;三人女人．母

&emsp;&emsp;怒為適意者&emsp;&emsp;充悅．僧殘．人

&emsp;&emsp;不點淨．不與&emsp;&emsp;不與．犯重罪

&emsp;&emsp;此依智者說&emsp;&emsp;發汗偈質問