# 波逸提八四 持盖著履戒

## 一

### （一）

爾時，佛世尊在舍衛城祇樹給孤獨園。其時，六群比丘尼持〔傘〕蓋著履。諸人……非難：「何以比丘尼等持蓋著履耶？宛如在家受欲者。」諸比丘尼聞諸人之……非難。諸比丘尼中少欲者……非難：「何以六群比丘尼持蓋著履耶？」……乃至……「諸比丘！實……著履耶？」「實然！世尊！」佛世尊呵責：「諸比丘！何以……持蓋著履耶？此非令未信者生信……誦此學處——

任何比丘尼，持蓋著履者，波逸提。」

如是，世尊為諸比丘尼制立學處。

### （二）

其時，一比丘尼病，彼尼無蓋、履而不安樂。……白世尊。「諸比丘！病比丘尼聽許持蓋著履。諸比丘！比丘尼等當如是誦此學處——

任何比丘尼，無病而持蓋著履者，波逸提。」

## 二

### （一）

「任何」者，……比丘尼之意。

「無病」者，彼無蓋、履而安樂也。「病」者，彼無蓋、履則不安樂也。

「蓋」者，有三種蓋：白布蓋、藺蓋、葉蓋。〔此等〕有用蔓達羅拔陀作及沙羅迦拔陀作。

「持、著」者，即持、著一次，亦波逸提。

### （二）

於無病有無病想而持蓋著履者，波逸提。於無病有疑想……於無病有病想……波逸提。持蓋不著履者，突吉羅。著履不持蓋者，突吉羅。於病有無病想者，突吉羅。於病有疑想者，突吉羅。於病有病想者，不犯也。

### （三）

病者、持著於僧園及僧園之境界、事故時，癡狂者、最初之犯行者，不犯也。

# 波逸提八五 乘坐物戒

## 一

### （一）

爾時，佛世尊在舍衛城祇樹給孤獨園。其時，六群比丘尼乘於乘坐物而往。諸人……非難：「何以比丘尼等乘於乘坐物而往耶？宛如在家受欲者。」諸比丘尼聞諸人之……非難。諸比丘尼中少欲者……非難：「何以六群比丘尼乘於乘坐物而往耶？」……乃至……「諸比丘！六群比丘尼實乘……耶？」「實然！世尊！」佛世尊呵責：「諸比丘！何以六群比丘尼乘……耶？諸比丘！此非令未信者生信……誦此學處——

任何比丘尼，乘於乘坐物而往者，波逸提。」

如是，世尊為諸比丘尼制立學處。

### （二）

時，一比丘尼因病不能步行……白世尊。「諸比丘！聽許病者乘於乘坐物。諸比丘！當如是誦此學處——

任何比丘尼，無病乘於乘坐物而往者，波逸提。」

## 二

### （一）

「任何」者，……比丘尼之意。

「無病」者，能步行也。「病」者，不能步行也。

「乘坐物」者，乃瓦伊哈車（vayhā 山轎車）、羅達車（ratha 車輿）、沙迦達車（sakaṭa 貨車）、山達摩尼迦車（sandamānikā 戰車）、轎、椅轎也。

「往」者，一次往，亦波逸提。

### （二）

於無病有無病想而乘於乘坐物而往者，波逸提。於無病有疑想……於無病有病想……波逸提。於病有無病想者，突吉羅。於病有疑想者，突吉羅。於病有病想者，不犯也。

### （三）

病者、事故時，癡狂者、最初之犯行者，不犯也。

# 波逸提八六 著腰布戒

## 一

爾時，佛世尊在舍衛城祇樹給孤獨園。其時，一比丘尼是一女人所供養之尼。時，其女人對彼尼曰：「然！尊姊！此腰布給與某女人！」其時，比丘尼想：「我若持〔腰布〕與鉢而行，當有艱難。」即著〔此腰布〕而行。彼尼於道中，絲斷而撒散。諸人……非難：「何以比丘尼等著腰布耶？宛如在家受欲者。」諸比丘尼聞諸人之……非難。諸比丘尼中少欲者……非難：「何以比丘尼等著腰布耶？」……乃至……「諸比丘！比丘尼實著腰布耶？」「實然！世尊！」佛世尊呵責：「諸比丘！何以……耶？諸比丘！此非令未信者生信……誦此學處——

任何比丘尼，著腰布者，波逸提。」

## 二

### （一）

「任何」者，……比丘尼之意。

a 「著」者，一次著，亦波逸提。

a'「腰布」者，纏於腰之布。

### （二）

因病者、著帶，癡狂者、最初之犯行者，不犯也。

# 波逸提八七 著妇女装饰物戒

## 一

爾時，佛世尊在舍衛城祇樹給孤獨園。其時，六群比丘尼著婦女之裝飾物。諸人……非難：「何以比丘尼等著婦女之裝飾物耶？宛如在家受欲者」。諸比丘尼聞彼諸人之……非難。諸比丘尼中少欲者……非難：「何以六群比丘尼著婦女之裝飾物耶？」……乃至……「諸比丘！實著……耶？」「實然！世尊！」佛世尊呵責：「諸比丘！何以著……耶？此非令未信者生信……誦此學處——

任何比丘尼，著婦女之裝飾物者，波逸提。」

## 二

### （一）

「任何」者，……比丘尼之意。

a 「著」者，一次著，亦波逸提。

a'「婦女之裝飾物」者，著於頭、掛於頸、著於手、纏於足、縛於腰等物。

### （二）

因病者，癡狂者、最初之犯行者，不犯也。

# 波逸提八八 香粉涂身戒

## 一

爾時，佛世尊在舍衛城祇樹給孤獨園。其時，六群比丘尼身塗香、脂粉。諸人……〔參照波逸提八七．一。「著婦女裝飾物」換為「塗香、脂粉」〕……「……誦此學處——

任何比丘尼，若塗香、脂粉者，波逸提。」

## 二

### （一）

「任何」者，……比丘尼之意。

a 「塗」者，塗之者，突吉羅。塗已者，波逸提。

a'「香」者，任何有香氣之物。「脂粉」者，任何有色澤之物。

### （二）

病者，癡狂者、最初之犯行者，不犯也。

# 波逸提八九 胡麻油涂身戒

## 一

爾時，佛世尊在舍衛城祇樹給孤獨園。其時，六群比丘尼以香料、胡麻滓塗身，諸人……〔參照波逸提八七．一。「塗香、脂粉」換為「香料、胡麻滓」〕……「……誦此學處——

任何比丘尼，以香料、胡麻滓塗於身者，波逸提。」

## 二

### （一）

「任何」者，……比丘尼之意。

「香料」者，任何有香氣之物。「湖麻滓」者，磨碎之胡麻。

「塗於身」者，塗此於身者，突吉羅。塗已者，波逸提。

### （二）

病者、塗不磨碎之胡麻，癡狂者、最初之犯行者，不犯也。

# 波逸提九〇 使比丘尼摩身戒

## 一

爾時，佛世尊在舍衛城祇樹給孤獨園。其時，比丘尼等令比丘尼揉身又按摩之。諸人來巡拜精舍，見〔此〕而譏嫌非難：「何以比丘尼等令比丘尼揉身又按摩耶？宛如在家受欲者。」諸比丘尼聞諸人之……非難。諸比丘尼中少欲者……非難：「何以比丘尼等令……按摩耶？」……乃至……「諸比丘！比丘尼等實令……按摩耶？」「實然！世尊！」佛世尊呵責：「諸比丘！何以比丘尼等……按摩耶？諸比丘！此非令未信者生信……誦此學處——

任何比丘尼，若令比丘尼揉身或按摩者，波逸提。」

## 二

### （一）

「任何」者，……比丘尼之意。

「比丘尼」者，其他比丘尼。

「令〔……〕揉」者，揉者，波逸提。

「或按摩」者，按摩者，波逸提。

### （二）

病者、事故時，癡狂者、最初之犯行者，不犯也。

# 波逸提九一、九二、九三 使学法女、沙弥尼、白衣女摩身戒

## 一

爾時，佛世尊在舍衛城祇樹給孤獨園。其時，比丘尼等令式叉摩那揉身又按摩之……乃至……令沙彌尼……乃至……令白衣女……乃至……諸人巡拜精舍，見此而譏嫌非難：「何以比丘尼等令白衣女揉身又按摩耶？宛如在家受欲者。」……「諸比丘……〔參照波逸提九〇．一〕……誦此學處——

任何比丘尼，令式叉摩那〔沙彌尼、白衣女〕揉身又按摩者，波逸提。」

## 二

### （一）

「任何」者，……比丘尼之意。

「式叉摩那」者，於二年學六法戒者。「沙彌尼」者，受持十學處者。「白衣女」者，言在家女。

「令揉」者，若揉之者，波逸提。「按摩」者，按摩者，波逸提。

### （二）

病者、事故時，癡狂者、最初之犯行者，不犯也。

# 波逸提九四 比丘前著座戒

## 一

爾時，佛世尊在舍衛城祇樹給孤獨園。其時，比丘尼等於比丘前，不問而坐於座牀。諸比丘……非難：「何以比丘尼等於比丘前，不問而坐於座牀耶？」……乃至……「諸比丘！實……座牀耶？」「實然！世尊！」佛世尊呵責：「諸比丘！何以……座牀耶？諸比丘！此非令未信者生信……誦此學處——

任何比丘尼，於比丘前，不問而坐於座牀者，波逸提。」

## 二

### （一）

「任何」者，……比丘尼之意。

「比丘前」者，受具戒者之前。

「不問」者，未得許可也。

「坐於座牀」者，即使坐於地上，亦波逸提。

### （二）

於不問有不問想而就座者，波逸提。於不問有疑想……於不問有問想……波逸提。於問有不問想者，突吉羅。於問有疑想者，突吉羅。於問有問想者，不犯也。

### （三）

問而就坐、病者、事故時，癡狂者、最初之犯行者，不犯也。

# 波逸提九五 不得许可而质问比丘戒

## 一

爾時，佛世尊在舍衛城祇樹給孤獨園。其時，諸比丘尼不得許可而質問比丘。比丘非難：「何以比丘尼等不得許可而質問比丘耶？」……乃至……「諸比丘！……（參照波逸提九四．一）……誦此學處——

任何比丘尼，不得許可而質問比丘者，波逸提。」

## 二

### （一）

「任何」者，……比丘尼之意。

「不得許可」者，不問。

a 「質問」者，得許可於經而問律或論者，波逸提。得許可於律而問經或論者，波逸提。得許可於論而問經或律者，波逸提。

a'「比丘」者，受具戒者。

### （二）

於不問有不問想而質問者……〔波逸提九四．二（二）〕……不犯也。

### （三）

得許可而問、無指定而得許可對任何事皆問，癡狂者、最初之犯行者，不犯也。

# 波逸提九六 不著僧祇支衣戒

## 一

爾時，佛世尊在舍衛城祇樹給孤獨園。其時，一比丘尼不著僧祇支衣而入村乞食，途中〔遇〕旋風吹襲而掀起僧伽梨衣，諸人喧叫：「尊姊之腰甚美！」其比丘尼受諸人之嘲笑而憂惱。於是，其比丘尼返歸住處，以此事語諸比丘尼。諸比丘尼中少欲者……非難：「何以比丘尼不著僧祇支衣而入村耶？」……乃至……「諸比丘！實……耶？」「實然！世尊！」佛世尊呵責：「諸比丘！何以……耶？諸比丘！此非令未信者生信………誦此學處——

任何比丘尼，不著僧祇支衣而入村者，波逸提。」

## 二

### （一）

「任何」者，……比丘尼之意。

「不著僧祇支衣」者，無披僧祇支衣。「僧祇支衣」者，頸以下、臍以上，為覆蓋之物。

「入村」者，有籬之村，越籬者，波逸提。無籬之村，入境界者，波逸提。

### （二）

失衣者、衣被燒、病者、無念者、無知者、事故時，癡狂者、最初之犯行者，不犯也。

———第九蓋品———

諸大姊！百六十六波逸提法已誦竟。於此，我今問諸大姊：「於此事得清淨耶？」再問：「於此事得清淨耶？」三次問：「於此事得清淨耶？」今諸大姊於此事得清淨，是故默然，我如是知解。

———波逸提終<sup><font color="green">底本 khuddakaṁ niṭṭhitaṁ 從暹羅本讀為 pācittiyā niṭṭhitaṁ 也。</font></sup>———