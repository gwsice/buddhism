諸大德！今誦出二不定法。

# 不定一　可淫屏處戒

## 一

爾時，佛世尊住舍衛城祇樹給孤獨園。時，長老優陀夷往來於舍衛城甚多施主家。時，長老優陀夷之施主家女，已與一家之子。時，優陀夷晨著下衣，持上衣與鉢，至彼家問曰：「某女在何處耶？」彼等答言：「大德！已與某家之子。」其家亦優陀夷之施主。如是，優陀夷遂至其家而問曰：「某女在何處耶？」彼等答言：「大德！彼女在室內坐。」時，長老優陀夷即至女人處。至已，與彼女人共同於秘密可淫屏處一對一而坐，見時閒談，見時說法<sup><font color="green">見時云云，若依覺音註，他人不接近時說世俗話，他人接近時即說法也。</font></sup>。

時，毘舍佉鹿子母有多子多孫，子孫康泰，幸運多福。〔故〕諸人逢祭祀、饗宴、休日〔希望如其幸運多福〕而請毘舍佉最先進食。時，毘舍佉受請而至其家。毘舍佉見長老優陀夷與女人於秘密屏處一對一而坐，言優陀夷曰：「大德！師與女人共同於秘密可淫屏處一對一而坐，非如法、非隨順行也。大德！師雖非欲者，由此法而使人惡信，故諸人不信也。」

長老優陀夷不接受毘舍佉鹿子母之所言。如是，毘舍佉鹿子母離去，以此事語諸比丘。諸比丘中少欲者譏嫌非難：「為何長老優陀夷與女人一對一共坐於秘密可淫屏處耶？」如是，諸比丘以此事白世尊。〔世尊言：〕「優陀夷！汝實與女人一對一共坐於秘密可淫屏處耶？」「世尊！實然！」佛世尊呵責：「愚人！為何與女人〔……乃至……〕一對一而坐耶？愚人！此非令未信者生信……乃至……諸比丘！汝等當如是誦此學處——

任何比丘與女人一對一共於秘密可淫屏處坐，被可信之優婆夷發現，以三法中之任何一法說之，或波羅夷、或僧殘、或波逸提。若比丘承認同坐，〔隨其所說〕依三法中之任何一法處罰之，或以波羅夷、或以僧殘、或以波逸提。或由可信之優婆夷所說，以處罰其比丘。名為不定法。」

## 二

### （一）

「任何」者，無論何者亦……乃至……。

「比丘」者，……乃至……即此所謂「比丘」之意。

「女人」者，人女而非夜叉女、鬼女、畜生女。人女是指初生之女而言，何況長大者乎？

「一對一」者，唯有一比丘、一女人也。

「共」者，於同一處。

「秘密」者，見秘密、聞秘密也。見秘密者，目被遮掩，舉眉抬頭皆不得見。聞秘密者，常語之不得聞。

「可淫」者，謂可行不淨之處。

「屏處」者，以壁、或以戶、或以鋪物、或以圍幕、或以木、或以柱、或以袋<sup><font color="green">袋（Kotthaḷiyā），Rhys Davids 之《巴英辭典》為 sack？故如此譯之。在暹羅版為 koṭṭhaḷiyā。</font></sup>等任何物遮覆之處也。

「坐」者，女人坐處，比丘近坐或臥之。比丘坐處，女人近坐或臥之，或共坐、共臥之謂也。

「可信」者，已達證果、得正見、解教法也。

「優婆夷」者，歸依佛、歸依法、歸依僧之信女者。

「發現」者，見到之意。

### （二）

以三法中之任何一法說之，或以波羅夷、或以僧殘、或以波逸提。比丘承認同坐者，依三法中之任何一法處罰之，或以波羅夷、或以僧殘、或以波逸提，或由可信之優婆夷所說而處罰其比丘。

彼女人若如是言：「我見大德與女人坐而行不淨。」彼比丘若承認者，應依其罪處罰之。彼女人若如是言：「我見大德與女人坐而行不淨。」彼比丘若如是言：「我實與坐，但無行不淨。」應依坐處罰之。

彼女人若如是言：「我見大德與女人坐而行不淨。」彼比丘若如是言：「我非坐，唯臥。」應依臥處罰之。彼女人若如是言：「我見大德與女人坐而行不淨。」彼比丘若如是言：「我不坐，唯立。」不應處罰。

彼女人若如是言：「我見大德與女人臥而行不淨。」彼比丘若承認者，應依其罪處罰之。彼女人若如是言：「〔我見〕大德……行不淨。」彼比丘若如是言：「我實臥，但未行不淨行。」應依臥處罰之。

彼女人若如是言：「〔我見〕大德……行不淨。」彼比丘若如是言：「我非臥，唯坐。」當依坐處罰之。彼女人若如是言：「〔我見〕大德……行不淨。」彼比丘若如是言：「我非臥，唯立。」不應處罰。

彼女人若如是言：「我見大德與女人坐而身相觸。」彼比丘若承認者，應依其罪處罰之……乃至……「我實坐，但非身相觸。」應依坐處罰之……乃至……「我非坐，唯臥。」應依臥處罰之……乃至……「我非坐，唯立。」不應處罰。

彼女人若如是言：「我見大德與女人臥而身相觸。」彼比丘若承認者，應依其罪處罰之〔……乃至……〕依臥處罰〔……乃至……〕依坐處罰〔……乃至……〕不應處罰。

彼女人若如是言：「我見大德與女人一對一於秘密可淫屏處而坐。」彼比丘若承認者，應依坐處罰之〔……乃至……〕依臥處罰之〔……乃至……〕不應處罰。

彼女人若〔……乃至……〕見臥〔……乃至……〕依臥處罰〔……乃至……〕依坐處罰〔……乃至……〕不應處罰。

「不定」者，或波羅夷、或僧殘、或波逸提，非確定也。

## 三

認到、認坐、認罪者，當依其罪處罰之。

認到、不認坐、認罪者，當依其罪處罰之。

認到、認坐、不認罪者，當依坐處罰之。

認到、不認坐、不認罪者，不應處罰。

不認到、認坐、認罪者，應依其罪處罰之。

不認到、不認坐、認罪者，應依其罪處罰之。

不認到、認坐、不認罪，應依坐處罰之。

不認到、不認坐、不認罪，不應處罰。

———不定一終———

# 不定二　非可淫屏處戒

## 一

爾時，佛世尊在舍衛城祇樹給孤獨園。時，優陀夷因世尊禁止於秘密可淫屏處與女人一對一而坐，而與彼女人〔於露處〕秘密一對一而坐，見時閒談，見時說法。毘舍佉鹿子母又受請至其家。毘舍佉見長老優陀夷與彼女人秘密一對一而坐，即如是語長老優陀夷曰：「大德！師共女人秘密一對一坐，非如法、非隨順行也。大德！師雖非欲者，由此法而使人惡信，故眾人不信也。」毘舍佉鹿子母雖如是言之，長老優陀夷亦不接受。於是，毘舍佉即離去，以此事告諸比丘。諸比丘中……〔同第一不定一，然於此省略「可淫屏處」等語〕……「諸比丘！汝等當如是誦此學處——

若於非屏處坐，不是可淫處，而為適與女人語粗惡語處。若任何比丘於如是之處，與女人一對一秘密而共坐，被可信之優婆夷發現，以二法中之任何一法說之，或僧殘、或波逸提。若比丘承認同坐，依二法中之任何一法處罰之，或以僧殘、或以波逸提。或由可信之優婆夷所說，以處罰其比丘。此亦不定法。」

## 二

### （一）

「若於非屏處坐」者，無壁、戶、鋪物、圍幕、木、柱、袋等任何物所遮覆之處。

「不是可淫處」者，不得為不淨行處之謂。

「適與女人語粗惡語」者，言可與女人語粗惡語處。

「任何」者，無論何者亦……乃至……。

「比丘」者，……乃至……此所謂「比丘」之意。

「女人」者，人女而非夜叉女、鬼女、畜生女，有智而能知善語、惡語、粗語、非粗語者。

「共」者，於同一處……〔同第一不定二（一）〕……常語之不得聞。

「坐」者，女人坐……。

「發現」者，見到之意。

### （二）

以二法中之任何一法說之，或以僧殘、或以波逸提。比丘承認同坐者，依二法中之任何一法處罰之，或以僧殘、或以波逸提，或由可信之優婆夷所說而處罰其比丘。

彼女人若如是言：「我見大德與女人坐而身相觸。」彼比丘若承認者，應依其罪處罰之。彼女人若如是言：「……大德……觸。」彼比丘若如是言：「我實坐，但非身相觸。」依坐處罰之……乃至……「我非坐，唯臥。」應依臥處罰之……乃至……「我非坐，唯立。」不應處罰。

彼女人若如是言：「我見大德與女人臥而身相觸。」彼比丘若承認者，應依其罪處罰之……乃至……「我實臥，但非身相觸。」應依臥處罰之……乃至……「我非臥，唯坐。」應依坐處罰之……乃至……「我非臥，唯立。」不應處罰。

彼女人若如是言：「我聞大德與女人坐而語粗惡語。」彼比丘若承認者，應依其罪處罰之。彼女人若如是言：「我聞大德……語。」彼比丘若如是言：「我實坐，但不語粗惡語。」應依坐處罰之……乃至……「我非坐，唯臥。」應依臥處罰之……乃至……「我非坐，唯立。」不應處罰。

彼女人若如是言：「我聞大德臥而與女人語粗惡語。」……「……唯立。」不應處罰。

彼女人若如是言：「我見大德與女人一對一秘密而坐。」彼比丘若承認者，應依坐處罰之……乃至……「我非坐，唯臥。」應依臥處罰之……乃至……「我非坐，唯立。」不應處罰。

彼女人若如是言：「大德〔……乃至……〕臥〔……乃至……〕依臥處罰之〔……乃至……〕依坐處罰之〔……乃至……〕不應處罰。」

「此亦」者，繼前而謂之。

「不定」者，或僧殘、或波逸提，是故云「不定」。

## 三

認到、認坐、認罪，依其罪處罰之。

認到、不認坐、認罪，依其罪處罰之。

認到、認坐、不認罪，依坐處罰之。

認到、不認坐、不認罪，不應處罰。

不認到、認坐、認罪，依其罪處罰之。

不認到、不認坐、認罪，依其罪處罰之。

不認到、認坐、不認罪，依坐處罰之。

不認到、不認坐、不認罪，不應處罰。

———不定二終———

諸大德！二不定法已誦竟。於此，我今問諸大德：「於此事得清淨耶？」再問：「於此事得清淨耶？」三次問：「於此事得清淨耶？」今諸大德於此事得清淨，是故默然，我如是知解。

攝頌

可淫處．非然是不定

是由佛世尊善制之

———不定終———