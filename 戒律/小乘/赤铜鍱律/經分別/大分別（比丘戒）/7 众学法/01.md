諸大德！今誦出此等眾學法。

# 一 齐整著涅槃僧戒

爾時，佛世尊在舍衛城祇樹給孤獨園。其時，六群比丘著內衣令前後垂下。諸人……非難：「何以沙門釋子著內衣令前後……耶？宛如在家受欲者。」諸比丘聞彼諸人之……非難。諸比丘中少欲者……非難：「何以六群比丘著內衣令前後……耶？」以……白世尊。時，世尊以是因緣說法集比丘僧而問六群比丘曰：「諸比丘！汝等實著內衣令前後……耶？」「實然！世尊！」佛世尊呵責：「愚人！汝等何以著內衣……耶？愚人！此非令未信者生信……乃至……諸比丘！汝等當如是誦此學處——

『我著內衣當覆全圓』，應當學。」

應以內衣覆全圓，〔即〕覆臍圓、膝圓。不恭敬故，令前後垂下而著者，突吉羅。非故意者、無念者、無知者、有病者、事故時，癡狂者、最初之犯行者，不犯也。

# 二 齐整著三衣戒

爾時……給孤獨園。其時，六群比丘披上衣令前後垂下……乃至……「……

『我披上衣當覆全圓』，應當學。」

披上衣應覆全圓，使兩方之邊緣整齊。不恭敬故，令前後垂下而披上衣者，突吉羅。……最初之犯行者，不犯也。

# 三．四 覆身而行戒、覆身而行坐戒

爾時……給孤獨園。其時，六群比丘將身露現而行於俗家間，〔於四，將〔行〕改為「坐」〕……乃至……「……

『我當披覆整齊而行（坐）於俗家間』，應當學。」

應披覆整齊而行（坐）於俗家間。不恭敬故，將身露現而行（坐）於俗家間者，突吉羅。非故意者、無念者、無知者、有病者〔於四，此加「入臥牀者」〕、事故時，癡狂者、最初之犯行者，不犯也。

# 五．六 正威仪而行戒、正威仪而坐戒

爾時……給孤獨園。其時，六群比丘手足搖動而行（坐）於俗家間……乃至……「……

『我當端正威儀而行（坐）於俗家間』，應當學。」

應端正威儀行（坐）於俗家間。不恭敬故，搖擺手足行（坐）於俗家間者，突吉羅。非故意者、無念者、無知者、有病者，癡狂者、最初之犯行者，不犯也。

# 七．八 注视下方而行戒、注视下方而坐戒

爾時……給孤獨園。其時，六群比丘左右顧視而行（坐）於俗家間……乃至……「……

『我當以目注視下方而行（坐）於俗家間』，應當學。」

應以目注視下方近前而行（坐）於俗家間。不恭敬故，左右顧視而行（坐）於俗家間者，突吉羅。非故意者，無念者、無知者、有病者、事故時，癡狂者、最初之犯行者，不犯也。

# 九．一〇 反抄衣而行戒、反抄衣而坐戒

爾時……給孤獨園。其時，六群比丘將衣拉上而行（坐）於俗家間……乃至……「……

『我當不將衣拉上而行（坐）於俗家間』，應當學。」

不應將衣拉上而行（坐）於俗家間。不恭敬故，一面或兩面將衣拉上而行（坐）於俗家間者，突吉羅。非故意者、無念者、無知者、有病者〔於一〇，此加「入臥牀時」〕、事故時，癡狂者、最初之犯行者，不犯也。

———第一全圓品———

# 一一．一二 哄笑而行戒、哄笑而坐戒

爾時……給孤獨園。其時，六群比丘哄笑而行（坐）於俗家間……乃至……「……

『我當不哄笑而行（坐）於俗家間』，應當學。」

不應哄笑而行（坐）於俗家間。不恭敬故，哄笑而行（坐）於俗家間者，突吉羅。非故意者、無念者、無知者、有病者、於可笑事而微笑、事故時，癡狂者、最初之犯行者，不犯也。

# 一三．一四 低声而行戒、低声而坐戒

爾時……給孤獨園。其時，六群比丘作高、大聲而行（坐）於俗家間……乃至……「……

『我當低聲而行（坐）於俗家間』，應當學。」

應低聲而行（坐）於俗家間。不恭敬故，高、大聲而行（坐）於俗家間者，突吉羅。非故意者、無念者、無知者、有病者、事故時，癡狂者、最初之犯行者，不犯也。

# 一五．一六 摇身而行戒、摇身而坐戒

爾時……給孤獨園。其時，六群比丘搖身、吊身而行（坐）於俗家間……乃至……「……

『我當不搖身而行（坐）於俗家間』，應當學。」

不應搖身而行（坐）於俗家間，應攝身行（坐）。不恭敬故，搖身、吊身而行（坐）於俗家間者，突吉羅。非故意者、無念者、無知者、有病者〔於一六，此加「入臥牀者」〕、事故時，癡狂者、最初之犯行者，不犯也。

# 一七．一八 摇臂而行戒、摇臂而坐戒

爾時……給孤獨園。其時，六群比丘搖臂、吊臂而行（坐）於俗家間……乃至……「……

『我當不搖臂而行（坐）於俗家間』，應當學。」

不應搖臂而行（坐）於俗家間，應攝臂行（坐）。不恭敬故，搖臂、吊臂而行（坐）於俗家間者，突吉羅……〔同一五．一六〕……最初之犯行者，不犯也。

# 一九．二〇 摇头而行戒、摇头而坐戒

爾時……給孤獨園。其時，六群比丘搖頭、吊頭而行（坐）於俗家間……乃至……「……

『我當不搖頭而行（坐）於俗家間』，應當學。」……〔參照一七．一八〕……。……最初之犯行者，不犯也。

———第二哄笑品———

# 二一．二二 叉腰而行戒、叉腰而坐戒

爾時……給孤獨園。其時，六群比丘以手叉腰張肘而行（坐）於俗家間……乃至……「……

『我當不以手叉腰張肘而行（坐）於俗家間』，應當學。」

不應以手叉腰張肘而行（坐）於俗家間。不恭敬故，以一手或二手叉腰張肘而行（坐）於俗家間者，突吉羅……〔同一五．一六〕……最初之犯行者，不犯也。

# 二三．二四 缠头而行戒、缠头而坐戒

爾時……給孤獨園。其時，六群比丘纏頭而行（坐）於俗家……乃至……「……

『我當不纏頭而行（坐）於俗家間』，應當學。」

不應纏頭而行（坐）於俗家間。不恭敬故，纏頭而行（坐）於俗家間者，突吉羅。……〔同一五．一六〕……最初之犯行者，不犯也。

# 二五 膝行戒

爾時……給孤獨園。其時，六群比丘以膝行往俗家間……乃至……「……

『我當不以膝行往俗家間』，應當學。」

不應以膝行往俗家間。不恭敬故，以膝行往俗家間者，突吉羅。非故意者……乃至……最初之犯行者，不犯也。

# 二六 乱姿戒

爾時……給孤獨園。其時，六群比丘以散亂姿態而坐於俗家間……乃至……「……

『我當不以散亂姿態而坐於俗家間』，應當學。」

不應以散亂姿態坐於俗家間。不恭敬故，以亂姿、亂衣而坐於俗家間者，突吉羅。非故意者、無念者、無知者、有病者、臥牀時、事故時，癡狂者、最初之犯行者，不犯也。

# 二七 注意受食戒

爾時……給孤獨園。其時，六群比丘，不注意而受施食〔過多〕，如欲捨掉般……乃至……「……

『我當注意受施食』，應當學。」

應注意受施食。不恭敬故，不注意而受施食〔過多〕，如欲捨掉般者，突吉羅。非故意者……乃至……最初之犯行者，不犯也。

# 二八 注意钵戒

爾時……給孤獨園。其時，六群比丘左右顧視而受施食，將撒落或盛過多亦不知……乃至……「……

『我當注意鉢而受施食』，應當學。」

應注意鉢而受施食。不恭敬故，左右顧視而受施食者，突吉羅。非故意者……乃至……最初之犯行者，不犯也。

# 二九 羹食适量戒

爾時……給孤獨園。其時，六群比丘受施食時，受多量之汁……乃至……「……

『我當受適量之汁』，應當學。」

汁有二種：綠豆汁、蠶豆汁，可以手掬之物。應受與汁同量之鉢食，不恭敬故，受汁多量者，突吉羅。非故意者、無念者、無知者、有病者、〔二種汁以外之〕諸汁、由親里、受請者、為他人、以己之財、事故時，癡狂者、最初之犯行者，不犯也。

# 三〇 满钵受食戒

爾時……給孤獨園。其時，六群比丘受溢鉢之施食……乃至……「……

『我當受滿鉢之施食』，應當學。」

應受滿鉢之施食。不恭敬故，受溢鉢之施食者，突吉羅。非故意者、無念者、無知者、有病者、事故時，癡狂者、最初之犯行者，不犯也。

———第三叉腰品———

# 三一 注意取食戒

爾時……給孤獨園。其時，六群比丘如不欲食，不注意而食施食……乃至……「……

『我當注意食施食』，應當學。」

應注意食施食。不恭敬故，不注意而食施食者，突吉羅。非故意者、無念者、無知者、有病者、事故時，癡狂者、最初之犯行者，不犯也。

# 三二 注意钵食戒

爾時……給孤獨園。其時，六群比丘左右顧視而食施食，撒落不知，滿溢亦不知……乃至……「……

『我當注意鉢而食施食』，應當學。」

應注意鉢而食施食。不恭敬故，左右顧視而食施食者，突吉羅。非故意者……乃至……最初之犯行者，不犯也。

# 三三 以次食戒

爾時……給孤獨園。其時，六群比丘處處揉捏<sup><font color="green">原語 omadditvā 意為揉捏，印度人不用筷，以手揉捏然後送入口。</font></sup>而食施食……乃至……「……

『我當順次食施食』，應當學。」

應順次<sup><font color="green">原語 sapadānaṁ 戒本之英譯為「順序行乞……」之意，有時作為鉢中之食，不得只由某一面挑選其味美者而食之意。</font></sup>食施食。不恭敬故，處處揉捏而食施食者，突吉羅。非故意者、無念者、無知者、有病者、與他時觸，盛他人之鉢時觸、於特別之副食物、事故時，癡狂者、最初之犯行者，不犯也。

# 三四 羹饭适量戒

爾時……給孤獨園。其時，六群比丘食施食時，食多量之湯汁……乃至……「……

『我當食與汁同量之施食』，應當學。」

汁有二種：綠豆汁及蠶豆汁，可以手掬之物。應食與汁同量之施食。不恭敬故，食汁過量者，突吉羅。非故意者、無念者、無知者、有病者、〔二種汁以外之〕諸汁、由親里、受請者、由己之財、事故時，癡狂者、最初之犯行者，不犯也。

# 三五 从中食揉捏而食戒

爾時……給孤獨園。其時，六群比丘從中央揉捏而食施食……乃至……「……

『我當不從中央揉捏而食施食』，應當學。」

不應從中央揉捏而食施食。不恭敬故，從中央揉捏而食施食者，突吉羅。非故意者、無念者、無知者、有病者、將少量殘食集中揉捏而食、事故時，癡狂者、最初之犯行者，不犯也。

# 三六 饭覆羹戒

爾時……給孤獨園。其時，六群比丘為得更多湯汁或加味物而以飯覆之……乃至……「……

『我當不為得更多湯汁或加味物而以飯覆之』，應當學。」

不應為得更多湯汁或加味物而以飯覆之。若不恭敬故，為得更多湯汁或加味物而以飯覆之者，突吉羅。非故意者、無念者、無知者、由施主覆與者、非欲得更多故、事故時，癡狂者、最初之犯行者，不犯也。

# 三七 为己乞羹饭戒

## （一）

爾時……給孤獨園。其時，六群比丘為己乞〔指定之〕汁、飯而食。諸人譏嫌非難：「何以六群比丘為己乞汁、飯而食耶？誰不愛善調理？誰不喜美味？」諸比丘聞彼諸人之……非難。諸比丘中少欲者……非難：「何以六群比丘為己乞汁、飯而食耶？……」……乃至……「諸比丘！汝等實為己乞汁、飯而食耶？」「實然！世尊！」佛世尊呵責：「愚人！汝等何以……食耶？愚人！此非令未信者生信……乃至……諸比丘！汝等當如是誦此學處——

『我當不為己乞汁、飯而食』，應當學。」

如是，世尊為諸比丘制立學處。

## （二）

其時，諸比丘患病，探病比丘如是言病比丘：「友！堪忍否？得過否？」「友！以前我等為己乞汁、飯而食，故我等安樂，今因世尊禁止，畏慎不敢乞，故我等不安樂。」……以此事白世尊。世尊曰：「諸比丘！病比丘聽許為己乞汁、飯而食。諸比丘！汝等當如是誦此學處——

『我無病，當不為己乞汁、飯而食』，應當學。」

無病不得為己乞汁、飯而食。不恭敬故，無病而為己乞汁、飯而食用者，突吉羅。

非故意者、無念者、無知者、有病者、由親里、受請者、為他人、由己之財、事故時，癡狂者、最初之犯行者，不犯也。

# 三八 视他钵中戒

爾時……給孤獨園。其時，六群比丘心存不滿而眺視他人之鉢……乃至……「……

『我當不心存不滿而眺視他人之鉢』，應當學。」

不應心存不滿而眺視他人之鉢。不恭敬故，心存不滿而眺視他人之鉢者，突吉羅。非故意者、無念者、無知者、「我欲與」或「我欲令與」而眺視、無不滿之思、事故時，癡狂者、最初之犯行者，不犯也。

# 三九 大饭球戒

爾時……給孤獨園。其時，六群比丘作大飯球……乃至……「……

『我當不作過大之飯球<sup><font color="green">kabaḷa 為一口之飯球，北傳漢譯律藏譯為大張口食。</font></sup>』，應當學。」

不應作過大之飯球。不恭敬故，作大飯球者，突吉羅。非故意者、無念者、無知者、有病者、硬食、諸果物、副食物、事故時，癡狂者、最初之犯行者，不犯也。

# 四〇 圆饭球戒

爾時……給孤獨園。其時，六群比丘作長飯球……乃至……「……

『我當作圓形飯球』，應當學。」

應作圓形飯球。不恭敬故，作長形飯球者，突吉羅。非故意者、無念者、無知者、有病者、硬食、諸果物、副食物、事故時，癡狂者、最初之犯行者，不犯也。

———第四注意品———

# 四一 大张口待食戒

爾時……給孤獨園。其時，六群比丘未將飯球送近口邊而張口……乃至……「……

『我當不於飯球未近口邊時即張口』，應當學。」

不應於飯球未送近口邊時即張口。不恭敬故，飯球未送近口邊即張口者，突吉羅。非故意者、無念者……乃至……最初之犯行者，不犯也。

# 四二 全手塞入口中戒

爾時……給孤獨園。其時，六群比丘食時，將手全部塞入口中……乃至……「……

『我於食時當不將手全部塞入口中』，應當學。」

食時不得將手全部塞入口中。不恭敬故，食時將手全部塞入口中者，突吉羅。非故意者……乃至……最初之犯行者，不犯也。

# 四三 含饭语戒

爾時……給孤獨園。其時，六群比丘口含飯球而言談……乃至……「……

『我當不以口含飯球而言談』，應當學。」

口含飯球時，不得言談。不恭敬故，口含飯球而言談者，突吉羅。非故意者……乃至……最初之犯行者，不犯也。

# 四四 投入食戒

爾時……給孤獨園。其時，六群比丘將食物投入口中而食……乃至……「……

『我當不將食物投入口中而食』，應當學。」

不應以食物投入口中而食。不恭敬故，以食物投入口中而食者，突吉羅。非故意者、無念者、無知者、有病者、硬食、諸果物、事故時，癡狂者、最初之犯行者，不犯也。

# 四五 啮食戒

爾時……給孤獨園。其時，六群比丘囓飯球而食……乃至……「……

『我當不囓飯球而食』，應當學。」

不得囓飯球而食。不恭敬故，囓飯球而食者，突吉羅。非故意者、無念者、無知者、有病者、硬食、諸果物、副食物、事故時，癡狂者、最初之犯行者，不犯也。

