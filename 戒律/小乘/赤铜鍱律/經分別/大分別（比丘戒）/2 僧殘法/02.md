# 僧殘二　身觸戒

## 一

### （一）

爾時，佛世尊在舍衛城祇樹給孤獨園。時，長老優陀夷住阿蘭若。此長老之精舍優美華麗清淨，中央有內室，四面有房舍圍繞，甚善設臥牀、座牀、褥、枕，善置飲物<sup><font color="green">原本之 supaṭṭhitaṁ 應為 suṭṭhapitaṁ。</font></sup>、洗淨水，房屋掃灑清淨。〔如是〕眾多之人，來見長老優陀夷之精舍。一婆羅門亦伴其婦，至長老優陀夷處，如是言長老曰：「我等欲觀大德之精舍。」「然！婆羅門！請看！」取鑰啟鎖，開門入精舍中。彼婆羅門亦隨長老優陀夷後而入，其婦亦從婆羅門後而入。時，優陀夷開一窗，閉一窗，走遍房舍，然後，往彼婦之後，觸摩其身。時，彼婆羅門與長老優陀夷交談而行，然，婆羅門大放歡喜讚歎之語：「如是住阿蘭若之沙門釋子甚是高貴，優陀夷尊師，亦住如是阿蘭若之高貴者。」如是說時，其婦言婆羅門曰：「彼有何高貴？如汝摩觸我身，此沙門優陀夷亦摩觸我身。」

於是，其婆羅門瞋怒譏嫌非難：「此等沙門釋子，不知恥、不持戒、打妄語。彼等實自言己是法行者、寂靜行者、梵行者、實語者、持戒者、善法行者，而彼等無沙門行、無梵行，彼等破沙門行、破梵行。彼等何處有沙門行、有梵行耶？彼等離沙門行、離梵行。所謂沙門優陀夷為何摩觸我妻之身乎？貴族之婦人、少女、童女、媳婦、侍女，實不能至此僧園，彼等若到此，當被此沙門釋子所污辱。」

### （二）

諸比丘聞婆羅門之譏嫌非難。諸比丘中少欲者譏嫌非難：「何以長老優陀夷與女人身相觸乎？」於是，諸比丘以此事白世尊。時，世尊以是因緣令集比丘眾而問長老優陀夷曰：「優陀夷！汝實與女人身相觸乎？」「實然！世尊！」佛世尊呵責：「癡人！汝非相應法、非隨順行、非威儀、非沙門行、非清淨行、非所當為。愚人！汝為何與女人身相觸乎？愚人！我以種種方便，為離欲而說法，非為具欲……乃至……說諸欲熱之止靜。愚人！此非令未信者生信……乃至……諸比丘！汝等當如是誦此學處——

任何比丘，若起欲情變心與女人身相觸，或捉手、或捉髮、或觸其某身支者，僧殘。」

## 二

### （一）

「任何」者，無論何者亦……乃至……。

「比丘」者，……乃至……即此所謂「比丘」之意。

「起欲情」者，言驅使欲念，戀著欲樂。

「變心」者，欲情亦是變心、瞋怒亦是變心、迷亂亦是變心。此處所謂變心，是指欲情變心也。

「與」者，共也。

「女人」者，人女而非夜叉女、餓鬼女、畜生女。初生之女〔嬰〕亦云〔人女〕，何況長大者。

a 「身相觸」者，猥褻之行為也。

「手」者，由肘至指甲尖之謂。

「髮」者，純髮、或混合絲之髮、或混合華鬘之髮、或混合金銀之髮、或混合真珠之髮、或混合寶珠之髮也。

「身支」者，除手及髮外，其餘皆云「身支」。

### （二）

捉摩、重摩、順摩、逆摩、下、舉、牽、推、抱、抱捉、捉、捺摩。

「捉摩<sup><font color="green">捉摩（āmasanā），依覺音註如打觸，而相觸時手不動即言非撫摩。</font></sup>」者，惟捉觸之程度。

「重摩」者，從此至彼摩觸也。

「順摩」者，由上而下。

「逆摩」者，由下而上。

「下」者，向下變曲。

「舉」者，持舉於上。

「牽」者，牽拉之。

「推」者，推進也。

「抱」者，捉抱身支。

「抱捉」者，捉其任何一處。

「捉」者，惟有捉之。

「捺摩」者，惟觸之程度。

「僧殘」者，……乃至……是故亦云「僧殘」。

## 三

### （一）

有女人，若比丘作女想而起欲念，於女人身與〔己〕身捉摩、重摩、順摩、逆摩、下、舉、牽、推、抱、抱捉、捉、捺摩者僧殘。有女人，若比丘疑是〔女人〕以起欲念，於女人身與〔己〕身捉摩、重摩……乃至……捉、捺摩者偷蘭遮。有女人，若比丘作黃門想而起欲念，……偷蘭遮。有女人，〔若比丘〕作男想……作畜生想而起欲念，……偷蘭遮。

有黃門，若比丘作黃門想而起欲念，於黃門身與……捺摩者偷蘭遮。〔若比丘〕作黃門、疑想……男想……畜生想……女想，於黃門之身與……捺摩者突吉羅。

有男，〔若比丘〕作男想……疑想……畜生想……女想……黃門想〔……乃至……〕突吉羅。

有畜生，〔若比丘〕作畜生想……疑想……女想……黃門想……男想〔……乃至……〕突吉羅。

———一根〔章〕———

### （二）

有二女人，若比丘於二女人作女想以起欲念，對二女人之身與……捺摩者二僧殘。有二女人，〔若比丘〕於二女人作疑想……黃門想……男想……畜生想……而起欲念，於二女人之身……捺摩者二偷蘭遮。

有二黃門，〔若比丘〕於二黃門作黃門想〔……二偷蘭遮。有二黃門，於二黃門作疑想……男想……畜生想……女想……〕二突吉羅。

有二男，〔若比丘〕於二男作男想〔……二突吉羅。有二男，於二男作疑想……畜生想……女想……黃門想……〕二突吉羅。

有二畜生，〔若比丘〕於二畜生作畜生想〔……疑想……女想……黃門想……男想……〕二突吉羅。

### （三）

有女人與黃門，若比丘於兩者作女想而起欲念，於兩者之身……捺摩者一僧殘、一突吉羅。有女人及黃門，〔若比丘〕於兩者作疑想而起欲念……一偷蘭遮、一突吉羅。有女人與黃門，〔若比丘〕於兩者作黃門想而起欲念……二偷蘭遮〔……男想……一偷蘭遮、一突吉羅……畜生想……〕一偷蘭遮、一突吉羅。

有女人與男人，〔若比丘〕於兩者作女想而起欲念……一僧殘、一突吉羅。〔……疑想……黃門想……男想……畜生想……〕一偷蘭遮、一突吉羅。

有女人與畜生，〔若比丘〕於兩者作女想而起欲念……一僧殘、一突吉羅。〔……疑想……黃門想……男想……畜生想……〕一偷蘭遮、一突吉羅。

有黃門與男子，〔若比丘〕於兩者作黃門想而起欲念……一偷蘭遮、一突吉羅。〔……疑想……男想……畜生想……女想……〕二突吉羅。

有黃門與畜生，〔若比丘〕於兩者作黃門想而起欲念……一偷蘭遮、一突吉羅。〔……疑想……男想……畜生想……女想……〕二突吉羅。

有男子與畜生，〔若比丘〕於兩者作男想而起欲念……二突吉羅。〔……疑想……畜生想……女想……黃門想……〕二突吉羅。

———二根〔章〕———

### （四）

有女人，若比丘作女想而起欲念，於女人身與〔比丘〕衣<sup><font color="green">衣（kāyapaṭibaddha），謂著於身之衣或持物等。</font></sup>捉摩……捺摩者偷蘭遮。有二女人，若比丘於二女人作女想而起欲念，於二女人之身與〔己之〕衣捉摩……捺摩者二偷蘭遮。有女人與黃門，若比丘於兩者作女想而起欲念，於兩者之身與〔己之〕衣捉摩……捺摩者，一偷蘭遮、一突吉羅。

有女人，若比丘作女想而起欲念，於女人之衣與〔比丘之〕身摩觸……捺觸者偷蘭遮。二女人……二偷蘭遮。女人與黃門……一偷蘭遮、一突吉羅。有女人，若比丘作女想而起欲念，於女人之衣與〔比丘之〕衣摩觸……捺觸者突吉羅。二女人……二突吉羅。女人與黃門……二突吉羅。

有女人，若比丘作女想而起欲念，以女人之捨物<sup><font color="green">捨物（nissaggiya），謂由手或手所持物投棄、放棄之物，如女人所投之球。</font></sup>觸〔比丘之〕身者突吉羅。有二女人，若比丘作二女人想而起欲念，以二女人之捨物觸摩己身者二突吉羅。有女人與黃門，若比丘於兩者作女人想而起欲念，以兩者之捨物觸摩己身者，二突吉羅。

有女人，若比丘作女想而起欲念，以女人之捨物觸摩其衣者，突吉羅。有二女人，〔若比丘〕作二女人想〔……乃至……〕捨物捉摩衣者二突吉羅。女人與黃門……二突吉羅。

有女人，若比丘作女想而起欲念，以女人之捨物觸〔比丘之〕捨物者，突吉羅。二女人……二突吉羅。女人與黃門，……二突吉羅。

———比丘句終———

### （五）

有女人，〔比丘〕作女想而起欲念，若女人以身捉摩比丘之身〔……乃至……〕捺摩時，〔比丘〕有依順之意向，動身以受觸樂者僧殘。

有二女人，於二女人作女想而起欲念，若二女人……捉摩……受觸樂者二僧殘。有女人與黃門，於兩者作女想而起欲念，兩者若……捉摩……受觸樂者，一僧殘、一突吉羅。

有女人，作女想而起欲念，若女人以比丘之身捉〔自己之〕衣……偷蘭遮。有二女人……二偷蘭遮，有女人與黃門……一偷蘭遮、一突吉羅。

有女人，作女想而起欲念。若女人以比丘之衣捉摩己身者……偷蘭遮。二女人……二偷蘭遮也。女人與黃門……一偷蘭遮、一突吉羅。有女人，作女想而起欲念，若女人以比丘衣捉摩己衣者，突吉羅。二女人……二突吉羅。女人與黃門……二突吉羅。

有女人，有女想而起欲念。女人以比丘之捨物捉摩其身，有摩觸之意而動身受觸樂者突吉羅。二女人……二突吉羅。女人與黃門……二突吉羅。〔……以比丘之捨物與衣……二女人……女人與黃門……〕二突吉羅。

有女人，有女想而起欲念。女人若以比丘之捨物捉摩〔女人之〕捨物，比丘有摩觸之意而動身受觸樂者，突吉羅。二女人……二突吉羅。女人與黃門……二突吉羅。

### （六）

有摩觸之意，動身而受觸樂者僧殘。有摩觸之意，動身而不受觸樂者突吉羅。有摩觸之意，不動身而受觸樂者不犯也。有摩觸之意，不動身而不受觸樂者不犯也。〔被捉〕有求脫之意而動身，受觸樂者不犯也。有求脫之意而動身，不受觸樂者不犯也。有求脫之意而不動身，受觸樂者不犯也。有求脫之意而不動身，不受觸樂者不犯也。

### （七）

無意者、無念者、不知者、不受樂者，癡狂者、心亂者、痛惱者、最初之犯行者，不犯也。

## 四

母、女、妹、妻、夜叉女、黃門、眠女、死女、畜生女、木像女。

強捉、橋、道、樹、船、繩、棒、推鉢、禮拜，努力而不觸時。

### （一）

爾時，一比丘對母以愛慕其母之情，……對女兒以愛護女兒之情……，乃至……對妹以愛護妹之情而觸摩之。彼心生悔恨：「我，非僧殘乎？」以此事白世尊……乃至……「比丘！非僧殘，突吉羅。」

### （二）

爾時，一比丘與故妻身相觸。彼心生悔恨……乃至……「比丘！汝僧殘。」

### （三）

爾時，一比丘與夜叉女……與黃門身相觸。彼心生悔恨……乃至……「比丘！非僧殘，偷蘭遮。」

### （四）

爾時，一比丘與眠女身相觸，彼心生悔恨……乃至……「比丘！汝僧殘。」……與死女……偷蘭遮……與畜生女……突吉羅……與木像女……「突吉羅。」

### （五）

爾時，眾多女人強捉一比丘，腕相鉤而行，彼心生悔恨……乃至……「比丘！汝受樂乎？」「世尊！我不受樂。」「不受樂者不犯也。」

### （六）

爾時，一比丘與女人渡橋，而動欲心，彼心生悔……「突吉羅。」

### （七）

爾時，一比丘見女人前來，起欲心而以肩碰之，彼心生悔……「僧殘。」

### （八）

爾時，一比丘與女人上樹……乘船而動欲心。彼心生悔……「突吉羅。」

### （九）

爾時，一比丘因女人所持之繩，而起欲心。彼心生悔……「偷蘭遮。」爾時，一比丘因女人所持之棒而起欲心。彼心生悔……「偷蘭遮。」

### （一〇）

爾時，一比丘動欲心，以鉢推女人。彼心生悔……「偷蘭遮。」

### （一一）

爾時，一比丘於女人禮拜時，起欲心而舉足。彼心生悔……「僧殘。」

爾時，一比丘〔思：〕「我當捉女人。」努力而不接觸。彼心生悔……「突吉羅。」

———僧殘二終———

# 僧殘三　粗語戒

## 一

### （一）

爾時，佛世尊在舍衛城祇樹給孤獨園。時，長老優陀夷住阿蘭若。其長老之房舍優雅美麗清淨。其時，眾多女人來園觀遊精舍。時，其諸女人至長老優陀夷處，而作是言：「大德！我等欲觀大德之精舍。」於是，長老優陀夷使諸女人等入見精舍。然後，言有關彼等之大小便道，說好又說惡、或請或求、或問或反問、又解說、又教誡、又惡罵。其女人中，墮落無恥者，與優陀夷共談笑戲樂。然，諸女人中，有慚恥者離去，而非難諸比丘。「大德！此非隨順行、非威儀。我等亦不欲我夫如是云耳，何況大德優陀夷耶？」

### （二）

諸比丘中少欲者譏嫌非難：「為何長老優陀夷對女人言粗惡語乎？」於是，諸比丘以此事白世尊。爾時，世尊以是因緣令集比丘眾而問長老優陀夷曰：「優陀夷！汝實對女人言粗惡語乎？」「實然！世尊！」佛世尊呵責：「愚人！此非相應法、非隨順行、非威儀、非沙門行、非清淨行、非所當為。汝，愚人！何故於女人言粗惡語耶？我以種種方便，為離欲而說法，非為具欲……乃至……非為說諸欲熱之止靜耶？愚人！此非令未信者生信……乃至……諸比丘！汝等當如是誦此學處——

任何比丘，起欲情變心，對女人言粗惡語者，即如年輕男子向年輕女人言含淫欲法之語者，僧殘。」

## 二

「任何」者，無論何者亦……乃至……。

「比丘」者，……乃至……即此所謂「比丘」之意。

「起欲情」者，為欲念所驅而戀著欲樂之謂。

「變心」者，欲情亦是變心、瞋怒亦是變心、迷亂亦是變心，在此處所謂變心是指欲情變心。

「女人」者，人女而非夜叉女、餓鬼女、畜生女，有智而能知善語、惡語、粗語、非粗語者。

「言」者，如年輕男子對年輕女子、少年對少女，欲行之男子對欲行之女子之謂。

a'「粗惡語」者，有關大小便道淫欲法之語。

「含淫欲法」者，有關於淫欲之法。

「僧殘」者，……乃至……是故亦云「僧殘」。

## 三

### （一）

語二道，說好、說惡、乞、求、問、反問、解說、教誡、或惡罵。

「說好」者，稱說讚歎二道。

「說惡」者，詆毀非難二道。

「乞」者，說：「與我，應與我。」

「求」者，說：「汝母何時與〔汝〕耶？汝父何時與耶？汝之天神何時與耶？何時有好事？何時汝得淫欲法？」

「問」者，說：「汝如何與汝夫耶？如何與愛人耶？」

「反問」者，說：「汝實如是與汝夫，如是與汝愛人。」

「解說」者，被問而言：「當如是與，若如是與者，當得汝夫之寵愛也。」

「教誡」者，不被問而言：「如是與，如是與者，汝夫當寵愛汝也。」

「罵」者，說：「汝無形<sup><font color="green">無形（animittā），無女根者，不全形（nimittamattā）是根不完全者。</font></sup>、汝不全形、無血者、恆出血者、恆布者<sup><font color="green">恆布者，是 dhuvacolā 之譯。依註云，恆常以布塞小便道防其血出者。</font></sup>、漏出者、汝長崛<sup><font color="green">長崛（sikharaṇi），是依《善見律》之譯語。依註云，根長硬直外露。</font></sup>、汝黃門、汝出兩邊者<sup><font color="green">出兩邊者（vepurisikā），是依《善見律》之譯語。若依《善見律》，女根中肉長出，有毛而兩道合者。</font></sup>、汝破根者、汝二根者。」

### （二）

有女人，若比丘作女想而起欲念，於女人之大便道、小便道，言其好惡……罵者，僧殘。有二女人，若比丘於二女人作女人想而起欲念，於二女人之大便道……二僧殘。有女人與黃門，若比丘於兩者有女想而起欲念，於兩人之大便道……一僧殘、一突吉羅。

### （三）

有女人，若比丘作女想而起欲念，除女人之大小便道外，就其頸以下，由膝蓋以上，言其好惡……乃至……罵者，偷蘭遮。二女人……二偷蘭遮。女人與黃門……一偷蘭遮、一突吉羅。

### （四）

有女人，若比丘作女想而起欲念，就其女人之頸以上、膝蓋以下，說好惡……突吉羅。二女人……二突吉羅。女人與黃門……二突吉羅。

### （五）

有女人，若比丘作女想而起欲念，於女人之衣服，言其好惡……突吉羅。二女人……二突吉羅。女人與黃門……二突吉羅。

### （六）

為義<sup><font color="green">為義而說（atthapurekkhārassa），依註，說含有粗語句之意義，並作其註釋或讀誦。</font></sup>而說、為法<sup><font color="green">為法而說（dhammapurekkhārassa），說含有粗語之經律或讀誦者。</font></sup>而說、為教<sup><font color="green">為教而說（anusāsanipurekkhārassa），為無根者或兩根者，說來世不如是生，應精進行善事等。如以上以義、法、教為先而敬重解說者，不犯也。</font></sup>而說，痴狂者、最初之犯行者，不犯也。

## 四

赤染、粗、多、硬、長、播種、道終、篤信、布施、作業。

### （一）

爾時，有一女人著新染之毛織衣。一比丘生起欲念，言其女人曰：「妹！實汝之赤染（血）。」其女不解，云：「然！大德！新染之毛織衣也。」彼心生悔恨，「我非僧殘乎？」以此事白世尊。〔世尊曰：〕「比丘！非僧殘，突吉羅。」

### （二）

爾時，有一女人著粗毛織衣……如是言：「妹！實汝之粗毛。」其女不解，云：「大德！然！是粗毛織衣也。」彼心生悔……「突吉羅。」

### （三）

爾時，一女人著新縫之衣……如是言：「妹！汝實毛多。」其女不解，云：「大德！然！新縫之毛衣也。」彼心生悔……「突吉羅。」

### （四）

爾時，一女人著硬毛衣……如是言：「妹！實汝之硬毛。」……「然！大德！硬毛之毛衣。」……「突吉羅。」

### （五）

爾時，一女人著外衣……如是言：「妹！汝之毛長。」……「大德！然！外衣也。」……「突吉羅。」

### （六）

爾時，一女人於田園播種已而歸，一比丘起欲心，言其女人曰：「妹！汝已播下種。」其女人不解，曰：「然！大德！我等已播下。」彼心生悔恨……乃至……「比丘！非僧殘，突吉羅。」

### （七）

爾時，一比丘見前來一出家女，起欲心而言其女曰：「妹！道終焉？」其女不解，曰：「然！比丘！汝應當前進。」彼心生悔……「偷蘭遮。」

### （八）

爾時，一比丘起欲心而對一女人曰：「妹！汝是篤信者，然而，與汝夫之物却不與我等。」「大德！何者？」「淫欲法也。」彼心生悔……「僧殘。」

### （九）

爾時，一比丘起欲心而對一女人曰：「妹！汝是篤信者，然而，却不與我等最上布施。」「大德！何物是最上布施。」「淫欲法也。」彼心生悔恨……「僧殘。」

### （一〇）

爾時，一女人正在作務。一比丘起欲心，而對彼女人曰：「妹！起，我作。」……乃至……「妹！坐，我作。」乃至……「妹！臥，我作。」……乃至……彼女人不解。彼心生悔恨……「突吉羅。」

———僧殘三終———