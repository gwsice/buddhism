### 第七 双品

#### 第61经 无明经1

“诸比丘!不了知无明之本际：‘从此前无无明，其后生无明’，诸比丘!如是被[他人]说也。然而，当知所谓‘缘此而有无明’者。诸比丘?复次，我说于无明有食非无食；何谓为无明之食耶?当说五盖为食。诸比丘!复次，我说于五盖有食非无食；何谓五盖之食耶?当说三恶行为食。诸比丘!复次，我说于三恶行有食非无食；何谓三恶行之食耶?当说以不护诸根为食。诸比丘!复次，我说于不护诸根有食非无食；何谓不护根之食耶?当说不正念不正知也。诸比丘!复次，我说于不正念不正知有食非无食；何谓不正念不正知之食耶?当说非如理作意为食也。诸比丘!复次，我说于非如理作意有食非无食；何谓非如理作意之食耶?当说不信为食也。诸比丘!复次，我说于不信有食非无食；何谓不信之食耶?当说闻恶法为食也。诸比丘!复次，我说闻恶法有食非无食；何谓闻恶法之食耶?当说亲近恶知识为食也。

诸比丘!如是，若具亲近恶知识，则具恶法之听闻；若具恶法之听闻，则具不信；若具不信，则具非如理作意；若具非如理作意，则具不正念不正知；若具不正念不正知，则具不护诸根；若具不护诸根，则具三恶行；若具三恶行，则具五盖；若具五盖，则具无明。如是，于此无明有食而具[无明]。

诸比丘!譬如于山上降大雨雷鸣之时，往低处水展转而山岩溪涧满，山岩溪涧满已则小池满，小池满已则大池满，大池满已则小河满，小河满已则大河满，大河满已则大海满。如是，于此大海有食而满[大海]。

诸比丘!如是，若具亲近恶知识，则具恶法之听闻；若具恶法之听闻，则具不信；若具不信，则具非如理作意；若具非如理作意，则具不正念不正知；若具不正念不正知，则具不护诸根；若具不护诸根，则具三恶行；若具三恶行，则具五盖；若具五盖，则具无明。如是，于此无明有食而具[无明]。

诸比丘!复次，我说于明解脱有食非无食；何谓明解脱之食耶?当说七觉支为食也。诸比丘!复次，我说于七觉支有食非无食；何谓七觉支之食耶?当说四念处为食。诸比丘!复次，我说于四念处有食非无食；何谓四念处之食耶?当说三善行为食。诸比丘!复次，我说于三善行有食非无食；何谓三善行之食耶?当说护诸根为食。诸比丘!复次，我说于护诸根有食非无食；何谓护诸根之食耶?当说正念正知为食。诸比丘!复次，我说于正念正知有食非无食；何谓正念正知之食耶?当说如理作意为食。诸比丘!复次，我说于如理作意有食非无食；何谓如理作意之食耶?当说信为食。诸比丘!复次，我说于信有食非无食；何谓信之食耶?当说闻正法为食。诸比丘!复次，我说闻正法有食非无食；何谓闻正法之食耶?当说亲近善知识为食。

诸比丘!如是，若具亲近善知识，则具正法之听闻；若具正法之听闻，则具信；若具信，则具如理作意；若具如理作意，则具正念正知；若具正念正知，则具护诸根；若具护诸根，则具三善行；若具三善行，则具四念处；若具四念处，则具七觉支；若具七觉支，则具明解脱。如是，于此明解脱有食而具[明解脱]。

诸比丘!譬如于山上降大雨雷鸣之时，往低处水展转而山岩溪涧满，山岩溪涧满已则小池满，小池满已则大池满，大池满已则小河满，小河满已则大河满。大河满已则大海满。如是，于此大海有食而满[大海]。

诸比丘!如是，若具亲近善知识，则具正法之听闻；若具正法之听闻，则具信；若具信，则具如理作意；若具如理作意，则具正念正知；若具正念正知，则具护诸根；若具护诸根，则具三善行；若具三善行，则具四念处；若具四念处，则具七觉支；若具七觉支，则具明解脱。

如是，于此明解脱有食而具[明解脱]。”

注1 汉译中阿含五二~五三(大正藏一、四八七c~四八九c)。同上五一(大正藏一、四八七b)参照。

#### 第62经 有爱经1

“诸比丘!不了知有爱之本际：‘从此前无有爱，其后生有爱’者，诸比丘!如是被[他人]说也。然而，当知所谓‘缘此而有有爱’者。诸比丘!复次，我说于有爱有食非无食；何谓有爱之食耶?当说无明。诸比丘!复次，我说于无明有食非无食；何谓无明之食耶?当说五盖。诸比丘!复次，我说于五盖有食非无食；何谓五盖之食耶?当说三恶行。诸比丘!复次，我说于三恶行有食非无食；何谓三恶行之食耶?当说不守护根。诸比丘!复次，我说于不守护根有食非无食；何谓不守护根之食耶?当说不正念不正知。诸比丘!复次，我说于不正念不正知有食非无食；何谓不正念不正知之食耶?当说非如理作意。诸比丘!复次，我说于非如理作意有食非无食；何谓非如理作意之食耶?当说不信。诸比丘!复次，我说于不信有食非无食；何谓不信之食耶?当说恶法之听闻。诸比丘!复次，我说于恶法之听闻有食非无食；何谓恶法听闻之食耶?当说亲近恶知识。

诸比丘!如是，若具亲近恶知识，则具恶法之听闻；若具恶法之德闻，则具不信；若具不信，则具非如理作意；若具非如理作意，则具不正念不正知；若具不正念不正知，则具不守护[诸]根；若具不守护[诸]根，则具三恶行；若具三恶行，则具五盖；若具五盖，则具无明；若具无明，则具有爱。如是，于此有爱有食而其[有爱]。

诸比丘!譬如于山上降大雨雷鸣之时，往低处水展转而山岩溪涧满，山岩溪涧满已则小池满，小池满已则大池满，大池满已则小河满，小河满已则大河满，大河满已则大海满。如是，于此大海有食而满[大海]。诸比丘!如是，若具亲近恶知识，则具恶法之听闻；若具恶法之听闻，则其不信；若具不信，则具非如理作意；若具非如理作意，则具不正念不正知；若具不正念不正知，则具不护诸根；若具不护诸根，则具三恶行；若具三恶行，则具五盖；若具五盖，则具无明；若具无明，则具有爱。如是，于此有爱有食而具[有爱]。

诸比丘!复次，我说于明解脱有食非无食；何谓明解脱之食耶?当说七觉支。诸比丘!复次，我说于七觉支有食非无食；何谓七觉支之食耶?当说四念处。诸比丘!复次，我说于四念处有食非无食；何谓四念处之食耶?当说三善行。诸比丘!复次，我说于三善行有食非无食；何谓三善行之食耶?当说守护诸根。诸比丘!复次，我说于守护诸根有食而非无食；何谓守护诸根之食耶?当说正念正知。诸比丘!复次，我说于正念正知有食而非无食；何谓正念正知之食耶?当说如理作意。诸比丘!复次，我说于如理作意有食而非无食；何谓如理作意之食耶?当说信。诸比丘!复次，我说于信有食而非无食；何谓信之食耶?当说正法之听闻。诸比丘!复次，我说于正法之听闻有食非无食；何谓正法听闻之食耶?当说亲近于善知识。

诸比丘!如是，若具亲近善知识，则具正法之听闻；若具正法之听闻，则具信；若具信，则具如理作意；若具如理作意，则具正念正知；若具正念正知，则具守护诸根；若具守护诸根，则具三善行；若具三善行，则具四念处；若具四念处，则具七觉支；若具七觉支，则具明解脱。如是，于此明解脱有食而具[明解脱]。

诸比丘!譬如于山上降大雨雷鸣之时，往低处水展转而山岩溪涧满，山岩溪涧满已则小池满，小池满已则大池满，大池满已则小河满，小河满已则大河满，大河满已则大海满。如是，于此大海有食而满[大海]。

诸比丘!如是，若具亲近善知识，则具正法之听闻；若具正法之听闻，则具信；若具信，则具如理作意；若具如理作意，则具正念正知；若具正念正知，则具守护诸根；若具守护诸根，则具三善行；若具三善行，则具四念处；若具四念处，则具七觉支；若具七觉支，则具明解脱。

如是，于此明解脱有食而具[明解脱]。”

注1 前经参照。

#### 第63经 究竟经1

“诸比丘!于我达究竟者皆为见圆满。其见圆满者之中，五者于此世究竟，五者舍此世已而后究竟。何等五者于此世究竟耶?

即：极七返、家家、一种子、一来、现法阿罗汉。此五者于此世究竟。何等五者舍此世已而后究竟耶?

即：中间般涅槃、损害般涅槃、无行般涅槃、有行般涅槃、上流至色究竟也。此五者舍此世已而后究竟。

诸比丘!于我达究竟者皆为见圆满。其见圆满者之中，五者于此世究竟，五者舍此世已而后究竟。”

注1 参照人施设论第十章(南传大藏经第五十卷人施设论十章)。

#### 第64经 证净经1

“诸比丘!于我证净者皆为预流。其预流者之中，五者于此世究竟，五者舍此世已而后究竟。何等五者于此世究竟耶?

即：极七返、家家、一种子、一来、现法阿罗汉。此五者于此世究竟。何等五者舍此世已而后究竟耶?

即：中间般涅槃、损害般涅槃、无行般涅槃、有行般涅婆、上流至色究竟也。此五者舍此世已而后究竟。

诸比丘!于我证净者皆为预流。其预流者之中，五者于此世究竟，五者舍此世已而后究竟。”

注1 前经参照。

#### 第65经 乐经(一)

尔时，具寿舍利弗住摩竭陀国之那罗聚落。时，沙门出家到达具寿舍利弗之处，至已与具寿舍利弗相俱交谈庆慰，欢喜铭感之语已，坐于一面。坐于一面之沙门出家向具寿舍利弗言：“友舍利弗!何等为乐，何等为苦耶?”

“友!转生为苦，不转生为乐。友!有转生之时，当期有如是之苦，[谓：]有寒、暑、饥、渴、大小便、火触、杖触、刀触，亲族、朋友与彼相会合而苦恼。友!有转生之时，当期有如是之苦。

友!无转生之时，当期有如是之乐，[谓：]无寒、无暑、无饥、无渴、无大小便、无火触、无杖触、无刀触，无亲族、无朋友与彼相会合之恼。友!无转生之时，当期有如是之乐。”

#### 第66经 乐经 (二)

尔时，具寿舍利弗住摩竭陀国之那罗聚落。时，沙门出家到达具寿舍利弗之处，至已与具寿舍利弗相俱交谈庆慰，[欢喜铭感之语已，坐于一面。]坐于一面之沙门出家向具寿舍利弗言：“友舍利弗!于此法、律，何等为乐，何等为苦耶?”

“友!于此法、律，不欣喜为苦，欣喜为乐。友!不欣喜之时，当期有如是之苦，[谓：]行不得愉乐，住亦[不得愉乐]，坐亦[不得愉乐]，卧亦[不得愉乐]，在村邑亦[不得愉乐]，在阿练若亦[不得愉乐]，在树下亦[不得愉乐]，在空屋亦[不得愉乐]，在露处亦。不得愉乐]，在比丘中亦不得愉乐。友!不欣喜之时，当期有如是之苦。

友!欣喜之时，当期有如是之乐，[谓：]行得愉乐，住亦[得愉乐]，坐亦[得愉乐]，卧亦[得愉乐]，在村邑亦[得愉乐]，在阿练若亦[得愉乐]，在树下亦[得愉乐]，在空屋亦[得愉乐]，在露处亦[得愉乐]，在比丘中亦得愉乐。友!欣喜之时，当期有如是之乐。”

#### 第67经 那罗伽波宁经(一)

尔时，世尊游行于憍萨罗国，与大比丘众俱往名为那罗伽波宁之憍萨罗村。此时，世尊在那罗伽波宁之叶林。其时，世尊即于布萨之日，为比丘众围绕而坐。时，世尊乃于夜之多分，为诸比丘说法，教示、劝导、赞励、庆慰已，默然而观比丘众，告具寿舍利弗言--“舍利弗!比丘众远离惛眠。舍利弗!汝为诸比丘说法!我背痛，我欲伸背。”

“唯然!大德!”具寿舍利弗应答世尊。时，世尊即四叠僧伽梨，右胁，两足重叠，正念正知，起想作意，作师子卧。

此时，具寿舍利弗告诸比丘言：“友等!诸比丘!”

“友!”彼诸比丘应答具寿舍利弗。具寿舍利弗即说：

“友等!若于善法无信……无惭……无精进，若于善法而无慧者，则昼夜来到，善法之损减可期，而增长不可[期]。友等!譬如于月之黑分，则昼夜来到，色损减，圆损减，光损减，广袤损减；友等!如是，若于善法无信……无惭……无愧……无精进，若于善法而无慧者，则昼夜来到，善法之损减可期，而增长不可[期]。友等!所谓无信人者，此乃损减。友等!所谓无惭人者，此乃损减。友等!所谓无愧人者，此乃损减。友等!所谓懈怠人者，此乃损减。友等!所谓愚人者，此乃损减。友等!所谓有忿人者，此乃损减。友等!所谓有恨人者，此乃损减。友等!所谓恶欲人者，此乃损减。友等!所谓有恶友之人者，此乃损减。友等!所谓邪见人者，此乃损减。

友等!若于善法有信……有惭……有愧……有精进，若于善法而有慧者，则昼夜来到，善法之增长可期，而损减不可[期]。友等!譬如于月之白分，则昼夜来到，色增长，圆增长，光增长，广袤增长；友等!如是，若于善法有信……有惭……有愧……有精进，若于善法而有慧者，则昼夜来到，善法之增长可期，而损减不可[期]。友等!所谓有信人者，此乃不损减。友等!所谓有惭人者，此乃不损减。友等!所谓有愧人者，此乃不损减。友等!所谓发勤人者，此乃不损减。友等!所谓具慧人者，此乃不损减。友等!所谓无忿人者，此乃不损减。友等!所谓无恨人者，此乃不损减。友等!所谓少欲人者，此乃不损减。友等!所谓有善友之人者，此乃不损减。友等!所谓正见人者，此乃不损减。”

时，世尊即起而告具寿舍利弗言：“善哉!善哉!舍利弗!舍利弗!若于善法无信……无惭……无愧……无精进，若于善法而无慧者，则昼夜来到，善法之损减可期，而增长不可[期]。舍利弗!譬如于月之黑分，则昼夜来到，色损减，圆损减，光损减，广袤损减；舍利弗!如是，若于善法无信……[无惭……无愧……无精进，]若于善法而无慧者，则昼夜来到，善法之损减可期，而增长不可[期]。舍利弗!所谓无信人者，此乃损减。所谓无惭人者……无愧人……懈怠人……愚人……有忿人……有恨人……恶欲人……有恶友之人……舍利弗!所谓有邪见之人者，此乃损减。舍利弗!若于善法有信……有惭……有愧……有精进，若于善法而有慧者，则昼夜来到，善法之增长可期，损减不可[期]。舍利弗!譬如于月之白分，则昼夜来到，色增长，圆增长，光增长，广袤增长；舍利弗!如是，若于善法有信……有惭……有愧……有精进，若于善法而有慧者，则昼夜来到，善法之增长可期，而损减不可[期]。

舍利弗!所谓有信人者，此乃不损减。舍利弗!所谓有惭人者……有愧人……发勤人……具慧人……无忿人……无恨人……少欲人……有善友之人……舍利弗!所谓正见人者，此乃不损减。”

#### 第68经 那罗伽波宁经(二)

尔时，世尊住那罗伽波宁之叶林。其时，世尊即于布萨之日，为比丘众围绕而坐。时，世尊乃于夜之多分，为诸比丘说法，教示、劝导、赞励、庆慰已，默然而观比丘众，告具寿舍利弗言： “舍利弗!比丘众远离惛眠。舍利弗!汝为诸比丘说法!我背痛，我欲伸背。”

“唯然大德!”具寿舍利弗应答世尊。时，世尊即四叠僧伽梨，右胁，两足重叠，正念正知，起想作意，作师子卧。

此时，具寿舍利弗告诸比丘言：“友等!诸比丘!”

“友!”彼诸比丘应答具寿舍利弗。具寿舍利弗即说：

“友等!若于善法无信……无惭……无愧……无精进……[无慧]……不倾听……不持法……不观义……非法随法行，若于善法而无不放逸者，则昼夜来到，善法之损减可期，而增长不可[期]。友等!譬如于月之黑分，则昼夜来到，色损减，圆损减，光损减，广袤损减；友等!如是，若于善法而无信……无惭……无愧……无精进……无慧……不倾听……不持法……不观义……非法随法行，若于善法而无不放逸者，则昼夜来到，善法之损减可期，而增长不可[期]。

友等!若于善法有信……有惭……有愧……有精进……有慧……有倾听……有持法……有观义……有法随法行，若于善法而有不放逸者，则昼夜来到，善法之增长可期，而损减不可[期]。友等!譬如于月之白分，则昼夜来到，色增长，圆增长，光增长，广袤增长；友等!如是，若于善法而有信……有惭……有愧……有精进……有慧……有倾听……有持法……有观义……有法随法行，若于善法而有不放逸者，则昼夜来到，善法之增长可期，而损减不可[期]。”

时，世尊即起而告具寿舍利弗言：“善哉!善哉!舍利弗!舍利弗!若于善法无信……无惭……无愧……无精进……无慧……不倾听……不持法……不观义……非法随法行，若于善法而无不放逸者，则昼夜来到，善法之损减可期，而增长不可[期]。舍利弗!譬如于月之黑分，则昼夜来到，色损减，圆损减，光损减，广袤损减；舍利弗!如是，若于善法而无信……[无惭……无愧……无精进……无慧……不倾听……不持法……不观义……非法随法行，]若于善法而无不放逸者，则昼夜来到，善法之损减可期，而增长不可[期]。

舍利弗!若于善法有信……有惭……有愧……有精进……有慧……有倾听……有持法……有观义……有法随法行，若于善法而有不放逸者，则昼夜来到，善法之增长可期，而损减不可[期]。舍利弗!譬如于月之白分，则昼夜来到，色增长，圆增长，光增长，广袤增长；舍利弗!如是，若于善法而有信……[有惭……有愧……有精进……有慧……有倾听……有持法……有观义……有法随法行，]若于善法而有不放逸者，则昼夜来到，善法之增长可期，而损减不可[期]。”

#### 第69经 论事经1 (一)

尔时，世尊住舍卫城祇树给孤独园。其时，众多之比丘，从食后乞食而还，集坐集会于勤行堂，作种种之畜生论而住，谓：王论、盗贼论、大臣论、军论、怖畏论、战争论、食论、饮论、衣服论、卧具论、华鬘论、香论、亲族论、车乘论、村里论、聚落论、都城论、地方论、女人论、勇士论、街路论、池边论、亡灵论、种种论、世间谭、海谭，如是等有无之论。

时，世尊即于日暮时，从宴默而起，到达勤行堂，至已，设座而坐。坐已，世尊告诸比丘言：“诸比丘!汝等今为何论而集坐耶?又，中断何之谈论耶?”

“大德!我等于此处，从食后乞食而还，集坐集会于勤行堂，作种种之畜生论而住，谓：王论、盗贼论……乃至……如是等有无之论。”

“诸比丘!汝等有信之善男子，家而出家，此于汝等不相称，汝等作种种之畜生论而住；谓：王论、盗贼论、大臣论、军论、怖畏论、战争论、食论、饮论、衣服论、卧具论、华鬘论、香论、亲族论、车乘论、村里论、聚落论、都城论、地方论、女人论、勇士论、街路论、池边论、亡灵论、种种论、世间谭、海谭，如是等有无之论。

诸比丘!有十之论事。何等为十耶?

即：少欲论、知足论、远离论、无杂论、发勤论、戒论、定论、慧论、解脱论、解脱智见论。诸比丘!此为十之论事。

诸比丘!汝等若数数执取此之论事而作论，则有如是大神通、有如是大威德之彼日月之威力尚能威伏之，更不论外道修行者乎?”

注1 汉译增阿含四七、四(大正藏二、七八一b)

#### 第70经 论事经(二)

“诸比丘!有十之应称赞处。何等为十耶?

诸比丘!此处有比丘，自己少欲而为诸比丘作少欲论。比丘少欲而为诸比丘作少欲论者，此乃应称赞处。

自己知足而为诸比丘作知足论。比丘知足而为诸比丘作知足论者，此乃应称赞处。

自己远离而为诸比丘作远离论。比丘远离而为诸比丘作远离论者，此乃应称赞处。

自己无杂居而为诸比丘作无杂居论。比丘无杂居而为诸比丘作无杂居论者，此乃应称赞处。

自己发勤而为诸比丘作发勤论。比丘发勤而为诸比丘作发勤论者，此乃应称赞处。

自己戒具足而为诸比丘作戒具足论。比丘戒具足而为诸比丘作戒具足论者，此乃应称赞处。

自己定具足而为诸比丘作定具足论。比丘定具足而为诸比丘作定具足论者，此乃应称赞处。

自己慧具足而为诸比丘作慧具足论。比丘慧具足而为诸比丘作慧具足论者，此乃应称赞处。

自己解脱具足而为诸比丘作解脱具足论。比丘解脱具足而为诸比丘作解脱具足论者，此乃应称赞处。

自己解脱智见具足而为诸比丘作解脱智见具足论。比丘解脱智见具足而为诸比丘作解脱智见具足论者，此乃应称赞处。

诸比丘!此为十之应称赞处。”

第七 双品[毕]

摄颂曰：

(一)无明、(二) [有]爱、(三)究竟(四)证净、(五\~六)二乐

(七\~八)二那罗伽波宁(九\~一0)二论事。