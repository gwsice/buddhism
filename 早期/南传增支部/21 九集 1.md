## 九 集

*九品九十一经之外，与前卷所之八集同样，如名为食品即收为一品。前出之经于变形之外，其他于五加四为九项目者有不少经。然三十二--六一经皆唯说次第住之经。*

&nbsp;&nbsp;&nbsp;&nbsp;归命彼世尊&nbsp;&nbsp;&nbsp;&nbsp;应供等觉者

### 第一 等觉品

#### 第1经 等觉经1

如是我闻。一时，世尊住舍卫城祇树给孤独园。于此处，世尊告诸比丘曰：诸比丘!

大德!

彼诸比丘回答世尊。世尊曰：

诸比丘!若有外道修行者如是问：“友!等觉分法之修习者以何为所依耶?”。诸比丘!作如是问时，汝等向彼外道修行者，应去何说耶?

大德!我等之法，以世尊为根，以世尊为眼，以世尊为依。大德世尊!惟愿垂示于此所说之义。诸比丘愿从世尊听闻受持。

诸比丘!然则，谛听，善自作意!我当说。世尊曰：

诸比丘!若有外道修行者如是问：“友!等觉分法之修习者以何为所依耶?”。诸比丘!作如是问时，汝等向彼外道修行者，应如是说：诸友!此处之比丘有善友、善朋、善辈。诸友!此乃等觉分法修习所依之第一。

诸友!复次，比丘具戒，守护波罗提木叉之律仪，行所行成就而住，见少少罪而怖畏，受学于学处。诸友!此乃等觉分法修习所依之第二。

诸友!复次，比丘能除遣，能趣向心离盖之论，谓：少欲论、知足论、远离论、不杂论、发勤论、戒论、定论、慧论、解脱论、解脱智见论，如是之论随心所欲而得，得而不艰难，得而不梗涩。诸友!此乃等觉分法修习所依之第三。

诸友!复次，比丘发勤而断诸不善法，为具足诸善法而住，精进勇猛坚固，负荷善法而不舍。诸友!此乃等觉分法修习所依之第四。

诸友!复次，比丘具慧，通达生灭，圣能决择，成就顺正苦尽之慧。诸友!此乃等觉分法修习所依之第五。

诸比丘!比丘若有善友、善朋、善辈，则当知，乃具戒，守护波罗提木叉之律仪，行所行成就而住，见少少罪而怖畏，受学于学处。

诸比丘!比丘若有善友、善朋、善辈，则当知，必能除遣，能趣向心离盖之论，谓：少欲论、[知足论、远离论、不杂论、发勤论、戒论、定论、慧论、解脱论、解脱智见论，]如是之论随心所欲而得，得而不艰难，得而不梗涩。

诸比丘!比丘若有善友、善朋、善辈，则当知，乃发勤而断诸不善法，为具足诸善法而住，精进勇猛坚固，负荷善法而不舍。

诸比丘!比丘若有善友、善朋、善辈，则当知，乃具慧，通达生灭，圣能决择，成就顺正苦尽之慧。

诸比丘!复次，彼比丘于此五法而立，更当修习四法。当修习不净而断贪欲。当修习慈悲而断嗔恚。当修习入出息念而断寻思。当修习无常想而断我慢。

诸比丘!比丘若得无常想，则安立无我想；若得无我想，则断我慢，于现法而得涅槃。

注1 汉译中阿含五七(大正藏一、四九二a)

#### 第2经 依止经

时，有一比丘。往诣世尊所在之处，至已，礼敬世尊而退坐一面。坐于一面之彼比丘白世尊言：大德!所依具足。称为所依具足者，大德!云何比丘为所依具足耶?

比丘若依止于信而断不善，修习善者，彼则正已断不善。比丘若依止于惭而[断不善，修习善者，彼则正已断不善]。比丘若依止于愧而[断不善，修习善者，彼则正已断不善]。比丘若依止于精进而[断不善，修习善者，彼则正已断不善]。比丘若依止于慧而断不善，修习善者，彼则正已断不善。实则彼比丘已断不善而善断。彼若以圣慧观，则断。比丘!复次，彼比丘当于此五法而立，依止于四法而住。何等为四法耶?

比丘!此处之比丘者，计量而亲近于一事，计量而堪忍一事，计量而舍离一事，计量而除遣一事。比丘!如是比丘为所依具足。

#### 第3经 弥醯经1

尔时，世尊住遮离迦国之遮离迦山。其时，具寿弥醯为世尊之侍者。时，具寿弥醯往诣世尊所在之处，至已，礼敬世尊而立于一面，立于一面之具寿弥醯白世尊言：大德!我欲入阇斗村乞食。

弥醯!汝自知时。

时，具寿弥醯于清晨，著下衣，持钵、衣，入阇斗村乞食。于阇斗村行乞食，食后从乞食还至金鞞河边。具寿弥醯徒步于金鞞河边，一面经行徘徊，一面见庵婆林之极妙可乐。彼见而思念：此庵婆林实极妙可乐。族姓子若欲勤修行者，此地实为勤修之处。若世尊听从我，我当来此庵婆林勤修。

时，具寿弥醯往诣世尊所在之处，至已，礼敬世尊而退坐一面。坐于一面之其寿弥醯白世尊言：大德!我于此处，于清晨，著下衣，持铢、衣，入阇斗村乞食。于阇斗村行食，食后从乞食还至金鞞河边。大德!我徙步于金鞞河边，一面经行徘徊，一面见庵婆林之极妙可乐。我见而思念：“此庵婆林实极妙可乐。族姓子若欲勤修行者，此地实为勤修之处。若世尊听从我，我欲来此庵婆林勤修”。若世尊听从我，我当往彼庵婆林勤修。

弥醯!且待其他比丘来，我等是孤独。

具寿弥醯二度白世尊言：大德!对于世尊，更无少分之可当办，已办亦无所增益，而大德!于我，更有所当办者，已办有所增益。若世尊听从我，我欲往彼庵婆林勤修。

弥醯!且待其他比丘来，我等是孤独。

具寿弥醯三度白世尊言：大德!对于世尊，更无少分之所可当办者，已办亦无增益，而大德!于我，更有所当办者，已办有所增益。若世尊听从我，我当往彼庵婆林勤修。

弥醯!若言勤，则我等复言何耶?弥醯!汝自知时。

时，具寿弥醯即从座起，礼敬、右绕世尊，右绕而至彼庵婆林。至已，入彼庵婆林，于一树下而作昼日坐。时，具寿弥醯住彼庵婆林中，更生三恶不善之念，谓：欲念、恚念、害念。时，具寿弥醯思念：希有哉!未曾有哉!我以信从家出而为出家，而染著此三恶不善之念，谓：欲念、恚念、害念。

时，具寿弥醯即往诣世尊所在之处，至已，礼敬世尊而退坐一面。坐于一面之具寿弥醯白世尊言：大德!我于此处，住彼庵婆林中，更生三恶不善之念，谓：欲念、恚念、害念。大德!时，我思念：“希有哉!未曾有哉!我以信从家出而为出家，而染著此三恶不善之念，谓：欲念、恚念、害念”。

弥醯!心解脱未熟，欲令熟者有五法。何等为五法耶?

弥醯!于此处之比丘有善友、善朋、善辈。弥醯!此乃心解脱未熟，欲令熟者之第一法。

弥醯!复次，比丘具戒，守护波罗提木叉之律仪，行所行成就而住，见少少罪而怖畏，受学于学处。弥醯!此乃心解脱未熟，欲令熟者之第二法。

弥醯!复次，比丘能除遣，能趣向心离盖之论，谓：少欲论、知足论、远离论、不杂论、发勤论、戒论、定论、慧论、解脱论、解脱智见论，如是之论随心所欲而得，得而不艰难，得而不梗涩。弥醯!此乃心解脱未熟，欲令熟者之第三法。

弥醯!复次，比丘发勤而断诸不善法，为具足诸善法而住，精进勇猛坚固，负荷善法而不舍。弥醯!此乃心解脱未熟，欲令熟者之第四法。

弥醯!复次，比丘具慧，通达生灭，圣能决择，成就顺正苦灭之慧。弥醯!此乃心解脱未熟，欲令熟者之第五法。

弥醯!比丘若有善友、善朋、善辈，则当知，必具戒，守护波罗提木叉之律仪，行所行成就而住，见少少罪而怖畏，受学于学处。

弥醯!比丘若有善友、善朋、善辈，则当知，必能除遣，能趣向心离盖之论，谓：少欲论、[知足论、远离论、不杂论、发勤论、戒论、定论、慧论、解脱论、]解脱智见论，如是之论随心所欲而得，得而不艰难，得而不梗涩。

弥醯!比丘若有善友、善朋、善辈，则当知，必发勤而[断诸不善法，为具足诸善法而住，精进勇猛坚固，]负荷善法而不舍。

弥醯!比丘若有善友、善朋、善辈，则当知，乃具慧，[通达生灭，圣能决择，]成就顺正苦尽之慧。

弥醯!复次，彼比丘于此五法而立，当更修习四法：当修习不净而断贪欲。当修习慈悲而断嗔恚。当修习入出息念而断寻思。当修习无常想而断我慢。

弥醯!若得无常想，则安立无我想；若得无我想，则断我慢，于现法得涅槃”。

注1 汉译中阿含五六(大正藏一、四九一a)

#### 第4经 难陀经1

尔时，世尊住舍卫城祇树给孤独园。其时，具寿难陀于勤行堂为诸比丘说法、教授、劝导、赞励、庆慰。

时，世尊即于晡时，从宴默而起，至勤行堂。至已，立于门屋之外，等待说毕。时，世尊知已说毕敲闩警咳。彼诸比丘即为世尊开门。时，世尊入勤行堂坐于所设之座。坐已，世尊对具寿难陀言：难陀!汝为诸比丘久说法门。我立于门屋之外，等待说完而感背痛。

如是说时，具寿难陀即生羞耻之色，白世尊言：大德!我等不知世尊立于门屋之外。大德!若我等知世尊立于门屋之外，则不如是说。

时，世尊知具寿难陀生羞耻之色，即向具寿难陀如是说：善哉，善哉!难陀，难陀!汝等善男子，以信从家出而为出家，为说法集合者是相称。难陀!汝等集合，当作二事。[谓]说法与圣默然。

难陀!比丘若有信而无戒，彼则彼分不圆满。彼思念：“云何得有信有戒”而彼分当圆满。难陀!比丘若有信有戒，彼则彼分圆满。

难陀!比丘若有信有戒而不得内心寂静，彼则彼分不圆满。彼思念：“云何得有信有戒内心寂静”而彼分当圆满。难陀!比丘若有信有戒得内心寂静，彼分则圆满。

难陀!比丘若有信有戒得内心寂静而不得正观增上慧法，彼则彼分不圆满。难陀!譬如有四足兽，其一足若倭少不全，则其支分不圆满。难陀!如是，比丘若有信有戒得内心寂静，而不得正观增上慧法，彼则彼分不圆满。彼思念：“云何有信有戒得内心寂静，得正观增上慧法”而彼分当圆满。难陀!比丘若有信有戒得内心寂静，得正观增上慧法，彼则彼分圆满。

世尊如是说。如是说之善逝即从座起，入于精舍。

时，世尊离去未久，具寿难陀告诸比丘言：诸友!今世尊以四句宣说纯一、圆满、清净之梵行，即从座而起，入于精舍。谓：

难陀!比丘若有信[无戒，彼则彼分不圆满。彼思念：“云何得有信有戒”而彼分当圆满。难陀!比丘若有信有戒，彼则彼分圆满。

难陀!比丘若有信有戒，而不得内心寂静，彼则彼分不圆满。彼思念：“云何有信有戒得内心寂静”而彼分当圆满。难陀!比丘若有信有戒而得内心寂静，彼则彼分圆满。

难陀!比丘若有信有戒，得内心寂静而不得正观增上慧法，彼则彼分不圆满。

难陀!譬如有四足兽，其一足若倭小不全，其支分不圆满。难陀!如是，比丘若有信有戒，得内心寂静而不得正观增上慧法，彼则彼分不圆满。彼思念：“云何有信有戒而得内心寂静，得正观增上慧法”而彼分当圆满。难陀!比丘若有信有戒而得内心寂静，得正观增上慧法]，彼则彼分圆满。

诸友!若时而听法，时而谈法，则有五种功德。何等为五耶?

诸友!此处有比丘，为诸比丘说示初善、中善、后善及义具、文备之法，宣说纯一、圆满、清净之梵行。诸友!比丘为诸比丘说示初善、[中善、后善及义具、文备之法]，宣说[纯一、圆满、]清净之梵行，因而彼以师为爱乐、可意、尊重、敬礼。诸友!此乃时而听法，时而谈法之第一功德。

诸友!复次，比丘为诸比丘说示初善、[中善、后善及义具，文备之法，]宣说[纯一、圆满、清净之]梵行。诸友!比丘为诸比丘说示初善、[中善、后善及义具、文备之法，]宣说[纯一、圆满、清净之]梵行，因而彼于此法觉义、觉法。诸友!此乃时而听法，时而谈法之第二功德。

诸友!复次，比丘为诸比丘说示初善、中善、后善及义具、文备之法，宣说纯一、圆满、清净之梵行。诸友!比丘为诸比丘说示初善、[中善、后善及义具、文备之法，]宣说[纯一、圆满、清净之]梵行，因而彼于此法以慧通达，而观甚净之义句。诸友!此乃时而听法，时而谈法之第三功德。

诸友!复次，比丘为诸比丘说示初善、[中善、后善及义其、文备之法，]宣说[纯一、圆满、清净之]梵行。诸友!比丘为诸比丘说示初善、[中善、后善及义具、文备之法，]宣说[纯一、圆满、清净之]梵行，因而同梵行者再次恭敬彼，言：“此具寿实已逮得，或当逮得。”诸友!此乃时而听法，时而谈法之第四功德。

诸友!复次，比丘为诸比丘说示初善、中善、后善及义具、文备之法，宣说纯一、圆满、清净之梵行。诸友!比丘为诸比丘说示初善、中善、后善及义具、文备之法，宣说纯一、圆满、清净之梵行，因而诸比丘有学而心未逮得，希求无上安稳而住者，听彼法已，为逮得未逮得，证得未证得，现证未现证而发勤勇；复次，诸比丘为阿罗汉，诸漏已尽，[梵行]已住，所作已办，弃诸重担A逮得己利，尽诸有结，正知而解脱者，听彼法已，得现法乐住而住。诸友!此乃时而听法，时而谈法之第五功德。

诸友等!若时而听法，时而谈法者，则有如是五种功德。

注1 汉译杂阿含一一、三(大正藏二．七三a)

#### 第5经 力经

诸比丘!有四种力。何等为四力耶?

即：慧力、精进力、无罪力、能摄力。诸比丘!何等为慧力耶?

即不善法与入不善之计数、善法与入善之计数、有罪法与入有罪之计数、无罪法与入无罪之计数、黑法与入黑之计数、白法与入白之计数、不应习法与入不应习之计数、应习法与入应习之计数、非至圣法与入非至圣之计数、至圣法与入至圣之计数，如是诸法，以慧善观察，善伺察。诸比丘!此乃名为慧力。诸比丘!何等为精进力耶?

即不善法与入不善之计数、有罪法与入有罪之计数、黑法与入黑之计数，不应习法与入不应习之计数、非至圣法与入非至圣之计数，为断如是诸法，起志欲、精进、发勤勇、摄心精勤。善法与入善之计数、无罪法与入无罪之计数、白法与入白之计数、应习法与入应习之计数、至圣法与入至圣之计数，为获得如是诸法，起志欲、精进、发勤勇、摄心精勤。诸比丘!比乃名为精进力。诸比丘!何等为无罪力耶?

诸比丘!此处有圣弟子，成就无罪之身业、成就无罪之语业、成就无罪之意业。诸比丘!此乃名为无罪力。诸比丘!何等为能摄力耶?

诸比丘!有四摄事，[谓]：布施、爱语、利行、同事。诸比丘!诸布施中之最胜者，是法施。诸比丘!诸爱语中之最胜者，是于希求而倾听者，再三说法。诸比丘!诸利行中之最胜者，为令不信者成就其信而劝导，令入而住；为令破戒者成就其戒而劝导，令入而住；为令悭贪者成就弃舍而劝导，令入而住；为令劣慧者成就其慧而劝导，令入而住。诸比丘!诸同事中之最胜者，于预流者之预流者同事、于一来者之一来者同事、于不还者之不还者同事、于阿罗汉之阿罗汉同事是。诸比丘!此乃名为能摄力。诸比丘!此乃四力。

诸比丘!成就此四力之圣弟子者，即已超越五种怖畏。何等为五种怖畏耶?

即：活命怖畏、不名声怖畏、集会中羞耻怖畏、命终怖畏、恶趣怖畏。诸比丘!彼圣弟子如是思择：

我不怖于活命怖畏。云何应怖于活命怖畏耶?于我有四力，[谓]：慧力、精进力、无罪力、能摄力是。若为劣慧者应怖于活命怖畏。若为懈怠者，应怖于活命怖畏。若为有罪之身业、语业、意业，应怖于活命怖畏。若为无能摄者，应怖于活命布畏。

我不怖于不名声怖畏。[云何应怖于不名声怖畏耶?于我有四力，谓：慧力、精进力、无罪力、能摄力。若为劣慧者，应怖于不名声怖畏。若为懈怠者，应怖于不名声怖畏。若为有罪之身业、语业、意业，应怖于不名声怖畏。若为无能摄者，应怖于不名声怖畏]。

我不怖于集会中羞耻怖畏。[云何应怖于集会中羞耻怖畏耶?于我有四力，谓：慧力、精进力、无罪力、能摄力。若为劣慧者，应怖于集会中羞耻怖畏。若为懈怠者，应怖集会中羞耻怖畏。若为有罪之身业、语业、意业，应怖于集会中羞耻怖畏。若为无能摄者，应怖于集会中羞耻怖畏]。

我不怖于恶趣怖畏。云何应怖于恶趣怖畏耶?于我有四力，[谓]：慧力、精进力、无罪力、能摄力。若为劣慧者，应怖于恶趣怖畏。若为懈怠者，应怖于恶趣怖畏。若为有罪之身业、语业、意业，应怖于恶趣怖畏。若为无能摄者，应怖于恶趣布畏。

诸比丘!成就此四力之圣弟子，即如是己超越五种怖畏。

#### 第6经 亲近经1

具寿舍利弗于此告诸比丘言：“友等诸比丘!”

友!

彼诸比丘即应诺具寿舍利弗。具寿舍利弗说：

友等!当知人有二种，[谓]：可亲近与不可亲近。友等!当知衣有二种，[谓]：可亲近与不可亲近。友等!当知食有二种，[谓]：可亲近与不可亲近。诸友!当知坐卧具有二种，[谓]可亲近与不可亲近。友等!当知村落有二种，[谓]：可亲近与不可亲近。友等!当知国土有二种，[谓]：可亲近与不可亲近。

友等!当知人有二种，[谓]：可亲近与不可亲近，如是说者，因何而作如是说耶。此中，若知其人为“我若亲近此人则不善法增益，善法损减；我得到出家所须之活命资具、衣、食、坐卧具、病药、资具而有苦恼；我不得舍家出家之本意：沙门之义利、修习圆满。”友等!对于彼人等，即使夜分或日分皆不问其人而应离去不可亲近。此中，若知其人为“我若亲近此人则不善法增益，善法损减；我得到出家所须之活命资具、衣、食、坐卧具、病药、资具而少苦恼；我不得舍家出家之本意：沙门之义利、修习圆满。”友等!其人思择已，不问2其人而应离去不可亲近。此中，若知其人为“我若亲近此人则不善法损减，善法增益；我得到出家所须之活命资具、衣、食、坐卧具、病药、资具而有苦恼3；我得舍家出家之本意：沙门之义利、修习圆满”，友等!其人思择已，应亲近其人不可离去。此中，若知其人为“我若亲近此人则不善法损减，善法增益；我得到出家所须之活命资具、衣、食、坐卧具、病药、资具而少苦恼；我得舍家出家之本意：沙门之义利、修习圆满。”诸友!其人即使拒绝，皆应尽形寿亲近其人而不可离去。友等!当知人有二种，[谓]：可亲近与不可亲近，如是说者，缘此而作如是说。

友等!当知衣有二种，[谓]：可亲近与不可亲近，如是说者，缘何而作如是说耶。

此中，若知其衣为“我若亲近此衣，则不善法增长，善法损减。”如是之衣，不可亲近。此中，若知其衣为“我若亲近此衣，则不善法损减，善法增长。”如是之衣则可亲近。友等!当知衣有二种，[谓]：可亲近与不可亲近，如是说者，缘此而作如是说。

友等!当知食有二种，[谓]：可亲近与不可亲近，如是说者，缘何而作如是说耶。此中，若知其食为“我若亲近此食，则不善法增长，善法损减。”如是之食，不可亲近。此中，若知其食为“我若亲近此食，则不善法损减，善法增长。”如是之食则可亲近。友等!当知食有二种，[谓]：可亲近与不可亲近，如是说者，缘此而作如是说。

友等!当知坐卧具有二种，[谓]：可亲近与不可亲近，如是说者，缘何而作如是说耶?此中，若知其坐卧具为“我若亲近此坐卧具，则不善法增长，善法损减。”如是之坐卧具，不可亲近。此中，若知其坐卧具为“我若亲近此坐卧具，则不善法损减，善法增长。”如是之坐卧具则可亲近。友等!当知坐卧具有二种，[谓]：可亲近与不可亲近，如是说者，缘此而作如是说。

友等!当知村落有二种，[谓]：可亲近与不可亲近，如是说者，缘何而作如是说耶?此中，若知其村落为“我若亲近此村落，则不善法增益，善法损减。”如是之村落，不可亲近。此中，若知其村落为“我若亲近此村落，则不善法损减，善法增益。”，如是之村落则可亲近。友等!当知村落有二种，[谓]：可亲近与不可亲近，如是说者，缘此而作如是说。

友等!当知国土有二种，[谓]：可亲近与不可亲近，如是说者，缘何而作如是说耶?此中，若知其国土为“我若亲近此国土，则不善法增长，善法损减。”如是之国土，不可亲近。此中，若知其国土为“我若亲近此国土，则不善法损减，善法增长。”，如是之国土则可亲近。友等!当知国土有二种，[谓]：可亲近与不可亲近，如是说者，缘此而作如是说。

注1 参照汉译增一阿含四五、三(大正藏二七七一c)。

2 “不问”。底本是apuccha。依异本改为anapuccha。

3 “苦恼”。底本是appakasirena。依异本改为kasirena。

#### 第7经 须达凡经

如是我闻。一时，世尊住王舍城耆阇崛山中。时，有须达凡修行者，往诣世尊所在之处，至已，与世尊相互交谈庆慰，欢喜铭感之语已，却坐一面。坐于一面之须达凡修行者白世尊言：

大德!尔时，世尊住此处之王舍城耆阇崛山中。大德!其时，我从世尊亲闻亲受。“须达凡!诸比丘之为阿罗汉，诸漏已尽，[梵行]已住，所作已办，弃诸重担，逮得己利，尽诸有结，正知而解脱者，不可能行五事。[谓]漏尽比丘不可能杀生、漏尽比丘不可能以盗心不与取、漏尽比丘不可能行淫法、漏尽比丘不可能知而妄语、漏尽比丘不可能享蓄财之欲如前在家者。”大德!我是否从世尊善闻、善持、善作意、善思量耶?”

须达凡!汝实善闻、善持、善作意、善思量者。须达凡!过去现在我皆如是说。诸比丘之为阿罗汉，诸漏已尽，[梵行]已住，所作已办，弃诸重担，逮得己利，尽诸有结，正知而解脱者，不可能行九种事。[谓]：漏尽比丘不可能杀生、漏尽比丘不可能以盗心不与取、漏尽比丘不可能行淫法、漏尽比丘不可能知而妄语、漏尽比丘不可能享蓄财之欲如前在家者、漏尽比丘不可能往欲趣、漏尽比丘不可能往嗔趣、漏尽比丘不可能往痴趣、漏尽比丘不可能往怖畏趣。须达凡!过去、现在我皆如是说。诸比丘之为阿罗汉，诸漏已尽，[梵行]已住，所作已办，弃诸重担，逮得已利，尽诸有结，正知而解脱者，不可能行此九种事。

#### 第8经 莎阇经

如是我闻。一时，世尊住王舍城阇崛山中。时，有莎阇修行者，往诣世尊所在之处，至已，与世尊相互交谈庆慰，欢喜铭感之语已，却坐一面。坐于一面之莎阇修行者白世尊言：

大德!尔时，世尊住于此处之王舍城耆阇崛山中。大德!其时，我从世尊亲闻亲受。“莎阇!诸比丘之为阿罗汉，诸漏已尽，[梵行]已住，所作已办，弃诸重担，逮得己利，尽诸有结，正知而解脱者，不可能行五种事。[谓]：漏尽比丘不可能杀生、漏尽比丘不可能以盗心不与取、漏尽比丘不可能行淫法、漏尽比丘不可能知而妄语、漏尽比丘不可能享蓄财之欲如前在家者。”大德!我是否从世尊善闻、善持、善作意、善思量耶?

“莎阇!汝实善闻、善持、善作意、善思量。莎阇!过去、现在我皆如是说。诸比丘之为阿罗汉，诸漏已尽，[梵行]已住，所作已办，弃诸重担，逮得己利，尽诸有结，正知而解脱者，不可能行九种事。[谓]：漏尽比丘不可能杀生、[漏尽比丘不可能以盗心不与取、漏尽比丘不可能行淫法、漏尽比丘不可能知而妄语、]漏尽比丘不可能享蓄财之欲如前在家者、漏尽比丘不可能诽谤佛陀、漏尽比丘不可能诽谤法、漏尽比丘不可能诽谤僧伽、漏尽比丘不可诽谤其学。莎阇!过去、现在我皆如是说。诸比丘之为阿罗汉，诸漏已尽，[梵行]已住，所作已办，弃诸重担，逮得己利，尽诸有结，正知而解脱者，不可能行此九事。

#### 第9经 补特伽罗经

诸比丘!世间存在九种补特伽罗。何等为九耶?

即：阿罗汉、趣向阿罗汉性者、不还者、趣向不还果之现证者、一来者、趣向一来果之现证者、预流者、趣向预流果之现证者及异生。诸比丘!世间存在有此九种补特伽罗。

#### 第10经 应请经1

诸比丘!九种补特伽罗者是应请、极应请、应供施、应合掌、世间之无上福田。何等为九种耶?

即：阿罗汉、趣向阿罗汉性者、不还者、趣向不还果之现证者、一来者、趣向一来果之现证者、预流者、趣向预流果之现证者及向种姓者。

诸比丘!此九种补特伽罗者是应请、[极应请、应供施、应合掌、]世间之无上福田。

注1 汉译增一阿含四四、八(大正藏二．七六七b)。

第一 等觉品[毕]

此中摄颂曰：

(一)等觉、(二)依止、(三)弥醯、(四)难陀、(五)力、

(六)亲近、(七)须达凡、(八)莎阇、(九)补特伽罗、(一0)应请。