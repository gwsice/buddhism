### 第二 救护品

#### 第11经 坐卧处经

诸比丘!五分成就之比丘若能亲附、亲近于五分成就之坐卧处，则不久依诸漏尽，而于现法自证知无漏之心解脱、慧解脱，现证具足而住。诸比丘!何等为比丘五分成就耶?

1诸比丘!此处有比丘，有信而信如来之菩提，即：“此世尊是应供、正等觉、明行足、善逝、世间解、无上士、调御丈夫、天人师、佛、世尊。”少病、少恼而能平等消化成就腹脏，不过于冷，不过于暖，中庸而堪于精勤。无谄、无诳而于师、贤者、同梵行者，如实表示自己。发勤而住，断不善法，为具足善法而努力，勇健坚固，于诸善法而不舍轭。具慧之圣，决择而成就正顺苦尽之生灭慧。诸比丘!如是为比丘五分成就。诸比丘!复次，何等为坐卧处五分成就耶?

诸比丘!此处有坐卧处，不过于远，不过于近，便于往来。昼时少喧闹，夜时少音声。少虻、蚊、风、热、蛇之触。又，若能住于其坐卧处，则劳苦少而得衣、食、坐卧具、病药、资具。又，长老比丘住其坐卧处，多闻而通阿含，持法，持律，持摩夷(本母)，于此，时时亲近请问而言：“大德!此为云何，此义为云何?”彼等具寿者为其开示所未开，显示所未显，于种种疑惑之法除疑惑。诸比丘!如是为坐卧处五分成就。

诸比丘!若五分成就之比丘亲附、亲近于五分成就之坐卧处，则不久依诸漏尽，于现法而自证知[无漏之心解脱、慧解脱]，现证具足而住。

注1 参照五集第一三五经(汉译南传大藏经第二十一卷一五四页)。

#### 第12经 分经

诸比丘!若舍弃五分，而能成就五分之比丘，于此法、律则称之为独存、[梵行]已住、最上人。诸比丘!云何为比丘舍弃五分耶?

诸比丘!此处有比丘，断欲贪，断嗔恚，断惛眠，断掉悔，断犹豫。诸比丘!如是为比丘舍弃五分。诸比丘!云何为比丘成就五分耶?

诸比丘!此处有比丘，成就无学之戒蕴，成就无学之定蕴，成就无学之慧蕴，成就无学之解脱蕴，成就无学之解脱智见蕴。诸比丘!如是为比丘成就五分。

诸比丘!若舍弃五分而能成就五分之比丘，于此法、律则称之为独存、[梵行]已住、最上人。

&nbsp;&nbsp;&nbsp;&nbsp;息断欲贪与嗔恚&nbsp;&nbsp;&nbsp;&nbsp;惛眠掉举与犹豫

&nbsp;&nbsp;&nbsp;&nbsp;具足无学戒定慧&nbsp;&nbsp;&nbsp;&nbsp;解脱与智之比丘

&nbsp;&nbsp;&nbsp;&nbsp;弃五分成就五分&nbsp;&nbsp;&nbsp;&nbsp;以此之法乃至律

&nbsp;&nbsp;&nbsp;&nbsp;可称之名为独存

#### 第13经 结经

诸比丘!有十结。何等为十结耶?

即：五顺下分结与五顺上分结。何等为五顺下分结1耶?

即：有身见、疑惑、戒禁取、欲贪、嗔恚。此为五顺下分结。何等为五顺上分结2耶?

即：色贪、无色贪、慢、掉举、无明。此为五顺上分结。

诸比丘!此为十结。

注1 九集六十七经。

2 九集七十经。

#### 第14经 心荒芜经1

诸比丘!比丘、比丘尼者，若未断五种心荒芜，未截五种心缚者，则昼夜来到，善法之损灭是可预期，不可[预期]增长。云何为未断五种心荒芜耶?

诸比丘!此处有比丘，疑、惑、不信解、不净信其师。诸比丘!比丘若疑、惑、不信解、不净信其师，其心则不倾于炽然、勤修、当行、精勤；其心若不倾于炽然、勤修、常行、精勤者，则彼乃未断第一之心荒芜。

诸比丘!复次有比丘，疑[、惑、不信解、不净信]其法。[诸比丘!比丘若疑、惑、不信解、不净信其法，其心则不倾于炽然、勤修、常行、精勤；其心若不倾于炽然、勤修、常行、精勤者，则彼乃未断第二之心荒芜。

诸比丘!复次有比丘，]疑[、惑、不信解、不净信]其僧。[诸比丘!比丘若疑、惑、不信解、不净信其僧，其心则不倾于炽然、勤修、常行、精勤；其心若不倾于炽然、勤修、常行、精勤者，则彼乃未断第三之心荒芜。

诸比丘!复次有比丘，]疑[、惑、不信解、不净信]其学。[诸比丘!比丘若疑、惑、不信解、不净信其学，其心则不倾于炽然、勤修、常行、精勤；其心若不倾于炽然、勤修、常行、精勤者，则彼乃未断第四之心荒芜。

诸比丘!复次有比丘，]怒、不欢、心激、荒于同梵行者。诸比丘!比丘若怒、不欢、心激、荒于同梵行者，其心则不倾于炽然、勤修、常行、精勤；其心若不倾于炽然、勤修、当行、精勤者，则彼乃未断第五种心荒芜。

若如是者，则未断五种心荒芜。云何为未截五种心缚耶?

诸比丘!此处有比丘，于欲而不离贪，不离欲，不离爱，不离渴，不离恼，不离渴爱。诸比丘!比丘若于欲而不离贪，不离欲，不离爱，不离渴，不离恼，不离渴爱，其心则不倾于炽然、勤修、常行、精勤；其心若不倾于炽然、勤修、常行、精勤者，则彼乃未截第一之心缚。

五 诸比丘!复次有比丘，于身而不离贪，[不离欲，不离爱，不离渴，不离恼，不离渴爱。诸比丘!比丘若于身而不离贪，不离欲，不离爱，不离渴，不离恼，不离渴爱，其心则不倾于炽然、勤修、常行、精勤；其心若不倾于炽然、勤修、常行、精勤者，则彼乃未截第二之心缚。

诸比丘!复次有比丘，]于色而不离贪，[不离欲，不离爱，不离渴，不离恼，不离渴爱。诸比丘!比丘若于色而不离贪，不离欲，不离爱，不离渴，不离恼，不离渴爱，其心则不倾于炽然、勤修、常行、精勤；其心若不倾于炽然、勤修、常行、精勤者，则彼乃未截第三之心缚。

诸比丘!复次有比丘，]随欲而食满腹已，耽于卧乐、倚乐、睡眠乐而住。[诸比丘!比丘若随欲而食满腹已，耽于卧乐、倚乐、睡眠乐而住，其心则不倾于炽然、勤修、常行、精勤；其心若不倾于炽然、勤修、常行、精勤者，则彼乃未截第四之心缚。

诸比丘!复次有比丘，]誓愿随一之天众而行梵行，为“我依此戒、禁、苦行、梵行而为天或随一天”。诸比丘!比丘若誓愿随一之天众而行梵行，为“我依此戒、禁、苦行、梵行而为天或随一天”，其心则不倾于炽然、勤修、常行、精勤；其心若不倾于炽然、勤修、常行、精勤者，则彼乃未截第五种心缚。

若如是者，则未截五种心缚。

诸比丘!比丘、比丘尼者若未断此五种心荒芜，未截此五种心缚，则昼夜来到，善法之损减是可预期，不可[预期]增长。诸比丘!譬如月于黑分，昼夜来到，则色损减，圆损减，光损减，广袤损减。诸比丘!如是，比丘、比丘尼若未断此五种心荒芜，未截此五种心缚，则昼夜来到，善法之损减是可预期，不可[预期]增长。

诸比丘!比丘、比丘尼者若已断此五种心荒芜，已截五种心缚，则昼夜来到，善法之增长是可预期，不可[预期]损减。云何为已断五种心荒芜耶?

诸比丘!此处有比丘，对师不疑、不惑、信解、净信。诸比丘!比丘若对师不疑、不惑、信解、净信，其心则倾于炽然、勤修、常行、精勤；其心若倾于炽然、勤修、常行、精勤者，则彼已断第一之心荒芜。

诸比丘!复次有比丘，对法不疑、[不惑、信解、净信。诸比丘!比丘若对法不疑、不惑、信解、净信，其心则倾于炽然、勤行、常行、精勤；其心若倾于炽然、勤修、常行、精勤者，则彼已断第二之心荒芜。

诸比丘!复次有比丘，对僧不疑、[不惑、信解、净信。诸比丘!比丘若对僧不疑、不惑、信解、净信，其心则倾于炽然、勤修、常行、精勤；其心若倾于炽然、勤修、常行、精勤者，则彼已断第三之心荒芜。

诸比丘!复次有比丘，]对学不疑、[不惑、信解、净信。诸比丘!比丘若对学不疑、不惑、信解、净信，其心则倾于炽然、勤修、常行、精勤；其心若倾于炽然、勤修、常行、精勤者，则彼已断第四之心荒芜。

诸比丘!复次有比丘，]对于同梵行者不怒、欢喜、不心激、不荒。诸比丘!比丘若对于同梵行者不怒、[欢喜、不心激、不荒，其心则倾于炽然、勤修、常行、精勤；其心若倾于炽然、勤修、常行、精勤者，]则彼已断第五种心荒芜。

若如是，则已断五种心荒芜。云何为已善截五种心缚耶?

诸比丘!此处有比丘，于欲而离贪、离欲、离爱、离渴、离恼、离渴爱。诸比丘!比丘若于欲而离贪、离欲、离爱、离渴、离恼、离渴爱，其心则倾于炽然、勤修、常行、精勤；其心若倾于炽然、勤修、常行、精勤者，则彼已善截第一之心缚。

诸比丘!复次有比丘，于身而离贪、[离欲、离爱、离渴、离恼、离渴爱。诸比丘!比丘若于身而离贪、离欲、离爱、离渴、离恼、离渴爱，其心则倾于炽然、勤修、常行、精勤：其心若倾于炽然、勤修、常行、精勤者，则彼已善截第二之心缚。

诸比丘!复次有比丘，]于色而离贪、[离欲、离爱、离渴、离恼、离渴爱。诸比丘!比丘若于色而离贪、离欲、离爱、离渴、离恼、离渴爱，其心则倾于炽然、勤修、常行、精勤：其心若倾于炽然、勤修、常行、精勤者，则彼已善截第三之心缚。

诸比丘!复次有比丘，]随欲而食满腹已，不耽于卧乐、倚乐、睡眠乐而住。[诸比丘!比丘若随欲而食满腹已，不耽于卧乐、倚乐、睡眠乐而住，其心则倾于炽然、勤修、常行、精勤：其心若倾于炽然、勤修、常行、精勤者，则彼已善截第四之心缚。

诸比丘!复次有比丘，]誓愿随一之天众而行梵行，不为“我依此戒、禁、苦行、梵行而为天或随一天。”诸比丘!比丘若誓愿随一之天众而行梵行，不为“我依此戒、禁、苦行、梵行而为天或随一天”，其心则倾于炽然、勤修、常行、精勤。其心若倾于炽然、勤修、常行、精勤者，则彼已善截第五种心缚。

若如是，则已善截五种心缚。

诸比丘!比丘、比丘尼者若已断此五种心荒芜，善截此五种心缚，则昼夜来到，善法之增长是可预期，不可[预期]损减。诸比丘!譬如月于白分，昼夜来到，则色增长，圆增长，光增长，广袤增长。诸比丘!如是，比丘、比丘尼若已断此五种心荒芜，善截此五种心缚，则昼夜来到，善法之增长是可预期，不可[预期]损减。

注1 五集二百五~二百六经(汉译南传大藏经第二十一卷二四一页)九集七十一~七十二经(本卷所收)。

#### 第15经 不放逸经

诸比丘!于诸种无足、二足、四足、多足、有色、无色、有想、无想、非想非非想之有情，说如来、应供、正等觉者为最上。诸比丘!如是，一切之善法以不放逸为根，趣于不放逸，说不放逸为彼诸法中之最上。

诸比丘!譬如一切以步行为生类之足迹者能摄于象迹，说象迹为其最上，此乃大之故。诸比丘!如是，一切之善法以不放逸为根，趣于不放逸，说不放逸为彼诸法中之最上。

诸比丘!譬如一切重阁之重檐者向于屋顶，趣于屋顶，集于屋顶，说屋顶为其最上。诸比丘!如是，一切之善法以不放逸为根，趣于不放逸，说不放逸为彼诸法中之最上。

诸比丘!譬如诸根香之中，说随时檀为其最上。诸比丘!如是，一切之善[法以不放逸为根，趣于不放逸，说不放逸为彼诸法中之最上。

诸比丘!譬如诸核香之中，说赤檀为其最上。诸比丘!如是[一切之善法以不放逸为根，趣于不放逸，说不放逸为彼诸法中之最上]。

诸比丘!如诸华香之中，说夏生花为其最上。诸比丘!如是[一切之善法以不放逸为根，趣于不放逸，说不放逸为彼诸法中之最上]。

诸比丘!譬如一切之小王者随属于转轮王，说转轮王为其最上。诸比丘!如是[一切之善法以不放逸为根，趣于不放逸，说不放逸为彼诸法中之最上]。

诸比丘!譬如一切星辰之光明者不足于月光之十六分之一，说月光为其最上。

诸比丘!如是[一切之善法即以不放逸为根，趣于不放逸，说不放逸为彼诸法中之最上]。

诸比丘!譬如秋时，空豁无云之时，日升于苍天，除一切虚空之闇冥，辉热而照。诸比丘!如是[一切之善法以不放逸为根，趣于不放逸，说不放逸为彼诸法中之最上]。

诸比丘!譬如一切之大河、恒河、夜摩那河、阿夷罗跋提河、舍劳浮河、摩企河向于海，趣于海，注于海，入于海，说海为其最上。诸比丘!如是，一切之善法以不放逸为根，趣于不放逸，说不放逸为彼诸法中之最上。

#### 第16经 应请经1

诸比丘!十种补特伽罗者，为应请、极应请、应供施、应合掌、世间之无上福田。何等为十耶?

即：如来应供正等觉者、独觉、俱分解脱者、慧解脱者、身证者、见至者、信解者、随法[行]者、随信[行]者、向种姓者。诸比丘!此十种补特伽罗者，为应请、[极应请、应供施、应合掌]、世间无上之福田。

注1 参照七集第十四经(汉译南传大藏经第二十二卷一七三页)、九集第十经(本卷所收)等。

#### 第17经 救护经1 (一)

诸比丘!有救护而可住，不可不救护。不救护而住是苦。诸比丘!有十种救护法。何等为十耶?

诸比丘!此处有比丘，具戒，能防护波罗提木叉之律仪，具足行、所行前住，于见微小之罪而怖畏，受持而学学处。诸比丘!比丘者，具戒，[能防护波罗提木叉之律仪，具足行、所行前住，于见微小之罪而怖畏，]受持而学学处者，此乃救护之法。

诸比丘!复次有比丘，多闻而受持所闻，积集所闻，如所宣说之初善、中善、后善及文、义具足之诸法，纯一、圆满、清净之梵行，多闻受持诸法，以言而通利，以意而观察，以见善通达。诸比丘!比丘者，多闻而[受持所闻，积集所闻，如所宣说之初善、中善、后善及文、义具足之诸法，纯一、圆满、清净之梵行，多闻受持诸法，以言而通利，以意而观察，]以见善通达者，此乃救护之法。

诸比丘!复次有比丘，有善友、善朋、善辈。诸比丘!比丘者，有善友、善朋、善辈者，此乃救护之法。

诸比丘!复次有比丘，从顺而成就从顺之法，堪忍而善受教诫。诸比丘!比丘者，从顺而成就从顺法，堪忍而善受教诫者，此乃救护之法。

诸比丘!复次有比丘，于同梵行者贵贱之事业，能于此不懈怠，于此成就所应之思量，能作能认。诸比丘!比丘者，于同梵行者[贵贱之事业，能于此不懈怠，于此成就所应之思量，能作能认者，此乃救护之法。

诸比丘!复次有比丘，乐法，爱语，于胜法、胜律而有广大之胜喜。诸比丘!比丘者，乐法，受语，于胜法、胜律而有广大之胜喜者，此乃救护之法。

诸比丘!复次有比丘，发勤而信，断不善法，为具足善法而努力，勇健坚固，于诸善法不舍其轭。诸比丘!比丘者，发勤而住，断不善法，为具足善法而努力，勇健坚固，于诸善法而不舍其轭者，此乃救护之法。

诸比丘!复次有比丘，以任何之衣、食、坐卧具、病药、资具皆满足。诸比丘!比丘者，以任何之衣、食、坐卧具、病药、资具皆满足者，此乃救护之法。

诸比丘!复次有比丘，有念，成就最胜之念慧，忆念随念久远以前之所作，久远以前之所说。诸比丘!比丘者，有念，成就最胜之念慧，忆念随念久远以前之所作，久远以前之所说者，此乃救护之法。

诸比丘!复次有比丘，有慧，圣决择而成就正顺苦尽之生灭慧。诸比丘!比丘者，有慧，圣决择而成就正顺苦尽之生灭慧者，此乃救护之法。

诸比丘!有救护而可住，不可不救护。不救护而住是苦。诸比丘!此乃十种救护之法。

注1 参照本经及次经、汉译中阿含(大正藏一、五七七b)。

#### 第18经 救护经(二)

诸比丘!有救护而可住，不可不救护。不救护而住是苦。诸比丘!有十种救护之法。何等为十耶?

诸比丘!此处有比丘，具戒，[能防护波罗提木叉之律仪，具足行、所行而住，于见微小之罪而怖畏，]受持而学学处。谓：“嗟夫!此比丘是具戒者，能防护波罗提木叉之律仪，具足行、所行而住，于见微小之罪而怖畏，受持而学学处”，长老比丘亦思此为可谈可教诫之人，中位比丘亦[思此为可谈可教诫之人]，新参比丘亦思此为可谈可教诫之人。彼若能哀愍于长老比丘，能哀愍于中位比丘，能哀愍于新参比丘者，善法增长是可预期，不可[预期]损灭。此乃救护之法。

诸比丘!复次有比丘，多闻而[受持所闻，积集所闻，如所宣说之初善、中善、后善及文、义具足之诸法，纯一、圆满、清净之梵行，多闻诸法而受持，以言而通利，以意而观察，]以见善通达。而谓：“嗟夫!此比丘是多闻而受持所闻，积集所闻，如所宣说之初善、中善、后善及文、义具足之诸法，纯一、圆满、清净之梵行，多闻诸法而受持，以言而通利，以意而观察，以见善通达”，长老比丘亦思此为可谈可教诫之人，中位比丘亦[思此为可谈可教诫之人，]新参比丘亦思此为可谈可教诫之人。彼若能哀愍于长老比丘，能哀愍于中位比丘，能哀愍于新参比丘，善法增长是可预期，不可[预期]损灭。此乃救护之法。

诸比丘!复次有比丘，有善友、善朋、善辈。谓：“嗟夫!此比丘有善友、善朋、善辈”，长老比丘亦思此为可谈可教诫之人，中位比丘亦[思此为可谈可教诫之人，]新参比丘亦思此为可谈可教诫之人。彼若能哀愍于长老比丘，能哀愍于中位比丘，能哀愍于新参比丘，善法增长是可预期，不可[预期]损减。此乃救护之法。

诸比丘!复次有比丘，从顺而成就从顺之法，堪忍而善受教诫。而谓：“嗟夫!此比丘是从顺而成就从顺之法，堪忍而善受教诫”，长老比丘亦思此为可谈可教诫之人，中位比丘亦[思此为可谈可教诫之人，]新参比丘亦思此为可谈可教诫之人。彼若能哀愍于长老比丘，能哀愍于中位比丘，能哀愍于新参比丘，善法增长是可预期，不可预期损减。此乃救护之法。

诸比丘!复次有比丘，于同梵行者贵贱之事业，于此能不懈怠，于此成就所应之思量，能作，善调。而谓：“嗟夫!此比丘是于同于梵行者贵贱之事业，于此能不懈怠，于此成就所应之思量，能作，能调”，长老比丘亦思此为可谈可教诫之人，中位比丘亦[思此为可谈可教诫之人，]新参比丘亦思此为可谈可教诫之人。彼若能哀愍于长老比丘，能哀愍于中位比丘，能哀愍于新参比丘，善法增长是可预期，不可预期损减。此乃救护之法。

诸比丘!复次有比丘，乐法，受语，于胜法、胜律而有广大之胜喜。而谓：“嗟夫!此比丘是乐法，受语，于胜法、胜律而有广大之胜喜”，长老比丘亦思此为可谈可教诫之人，中位比丘亦[思此为可谈可教诫之人，]新参比丘亦思此为可谈可教诫之人。彼若能哀愍于长老比丘，能哀愍于中位比丘，能哀愍于新参比丘，善法增长是可预期，不可[预期]损减。此乃救护之法。

诸比丘!复次有比丘，发勤而住，断不善法，为具足善法而努力，勇健坚固，于诸善法不舍其轭。而谓：“嗟夫!此比丘者发勤而住，断不善法，为具足善法而势力，勇健坚固，于诸善法而不舍其轭”，长老比丘亦思此为可谈可教诫之人，中位比丘亦[思此为可谈可教诫之人，]新参比丘亦思此为可谈可教诫之人。彼若能哀愍于长老比丘，能哀愍于中位比丘，能哀愍于新参比丘，善法增长是可预期，不可[预期]损减。此乃救护之法。

诸比丘!复次有比丘，即使以任何之衣、食、坐卧具、病药、资具皆满足。而谓：“嗟夫!此比丘是以任何之衣、食、坐卧具、病药、资具皆满足”，长老比丘亦思此为可谈可教诫之人，中位比丘亦[思此为可谈可教诫之人，]新参比丘亦思此为可谈可教诫之人。彼若能哀愍于长老比丘，能哀愍于中位比丘，能哀愍于新参比丘，善法增长是可预期，不可[预期]损减。此乃救护之法。

诸比丘!复次有比丘，有念，成就最胜之念慧，忆念随念久远以前之所作，久远以前之所说。谓：“嗟夫!此比丘者有念，成就最胜之念慧，忆念随念久远以前之所作，久远以前之所说”，长老比丘亦思此为可谈可教诫之人，中位比丘亦[思此为可谈可教诫之人，]新参比丘亦思此为可谈可教诫之人。彼若能哀愍于长老比丘，能哀愍于中位比丘，能哀愍于新参比丘，善法增长是可预期，不可[预期]损减。此乃救护之法。

诸比丘!复次有比丘，有慧，圣决择而成就正顺苦尽之生灭慧，而谓：“嗟夫!此比丘者有慧，圣决择而成就正顺苦尽之生灭慧”，长老比丘亦思此为可谈可教诫之人，中位比丘亦[思此为可谈可教诫之人，]新参比丘亦思此为可谈可教诫之人。彼若能哀愍于长老比丘，能哀愍于中位比丘，能哀愍于新参比丘，善法增长是可预期，不可预期损减。此乃救护之法。

诸比丘!有救护而可住，不可不救护。不救护而住是苦。诸比丘!此乃十种救护之法。

#### 第19经 圣居经1 (一)

诸比丘!有十种圣者之居处，圣者曾住，现住，当住。何等为十耶?

诸比丘!此处有比丘，已除五分，成就六分，守护一事，具足四依，除遣各别之谛，舍弃寻觅，思惟无浊，身行轻利，善心解脱，善慧解脱。诸比丘!此十种圣者之居处，圣者曾住，现住，当住。

注1 本经及次经汉译增一阿含(大正藏二．七七五c)。

#### 第20经 圣居经(二)

尔时，世尊在俱卢国剑摩沙之俱卢村。世尊于此告诸比丘言：“诸比丘!”

“大德!”彼诸比丘回答世尊]。世尊曰：

“诸比丘!有十种圣者之居处，圣者曾住，现住，当住。何等为十耶?

诸比丘!此处有比丘，已除五分，成就六分，守护一事，具足四依，除遣各别之谛，舍弃寻觅，思惟无浊，身行轻利，善心解脱，善慧解脱。诸比丘!云何为比丘已除五分耶?

诸比丘!此处有比丘，断欲贪，断嗔恚，断惛眠，断掉悔，断犹豫。诸比丘!若如是，比丘为已除五分。诸比丘!复次，云何比丘成就六分耶?

诸比丘!此处有比丘，以眼见色而不喜、不忧、舍、正念正知而住。以耳闻声而[不喜、不忧、舍、正念正知而住]。以鼻嗅香而[不喜、不忧、舍、正念正知而住]。以舌尝味而[不喜、不忧、舍、正念正知而住]。以身触所触而[不喜、不忧、舍、正念正知而住]。以意识法而不喜、不忧、舍、正念正知而住。诸比丘!若如是，比丘为成就六分。诸比丘!复次，云何为比丘守护一事耶?

诸比丘!此处有比丘，成就念护之心。诸比丘!若如是，比丘为守护一事。诸比丘!复次，云何为比丘具足四依耶?

诸比丘!此处有比丘，计量而亲近一事，计量而堪忍一事，计量而舍离一事，计量而除遣一事。诸比丘!若如是，比丘为具足四依。诸比丘!云何比丘为除遣各别之谛耶?

诸比丘!此处有比丘，种种沙门、婆罗门之种种各别之谛，即：世间是常，世间是无常，世间是有边，世间是无边，命即是身，命与身是异，如来死后是有，如来死后是无，如来死后是有而无，如来死后是非有非无，将一切袪除、除遣、舍、吐、离、断、舍弃。诸比丘!若如是，比丘为除遣各别之谛。诸比丘!云何为比丘舍弃寻觅耶?

诸比丘!此处有比丘，断欲寻觅，断有寻觅，灭梵行寻觅。诸比丘!若如是，比丘为舍弃寻觅。诸比丘!云何为比丘思惟无浊耶?

诸比丘!此处有比丘，断欲思惟，断嗔思惟，断害思惟。诸比丘!若如是，比丘为思惟无浊。诸比丘!云何为比丘身行轻利耶?

诸比丘!此处有比丘，为断乐断苦之故，及先已灭忧与喜故，为不苦不乐而舍念清净，具足第四静虑而住。诸比丘!若如是，比丘为身行轻利。诸比丘!云何为比丘善心解脱耶?

诸比丘!此处有比丘，从贪而心解脱，从嗔而心解脱，从痴而心解脱。诸比丘!若如是，比丘为善心解脱。诸比丘!云何为比丘善慧解脱耶?

诸比丘!此处有比丘，了知“我已断贪，折根，如无根之多罗树，令归于灭无，为未来不生之法”，了知“我已断嗔，[折根，如无根之多罗树，令归于灭无，为未来不生之法”]，了知“我已断痴，析根，如无根之多罗树，令归于灭无，为未来不生之法。”诸比丘!若如是，比丘为善慧解脱。

诸比丘!于过去世，住于圣者居处之诸圣者，彼等皆住于此十种圣者之居处。诸比丘!于未来世，当住于圣者居处之诸圣者，彼等皆当可住于此十种圣者之居处。诸比丘!现在，住于圣者居处之诸圣者，彼等皆住于此十种圣者之居处。诸比丘!有此十圣者之居处，圣者曾住，现住，当住。”

第二 救护品[毕]

摄颂曰：

(一)坐卧处、(二)分、(三)结、(四)荒芜、(五)不放逸、

(六)应请、(七~八)二救护、(九~一0)二圣居。