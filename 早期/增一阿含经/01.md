## 增壹阿含经卷第一

东晋[罽-厂]宾三藏瞿昙僧伽提婆译

### 序品第一

&nbsp;&nbsp;&nbsp;&nbsp;自归能仁第七仙&nbsp;&nbsp;&nbsp;&nbsp;演说贤圣无上轨

&nbsp;&nbsp;&nbsp;&nbsp;永在生死长流河&nbsp;&nbsp;&nbsp;&nbsp;世尊今为度[黍-禾 利]庶

&nbsp;&nbsp;&nbsp;&nbsp;尊长迦叶及众僧&nbsp;&nbsp;&nbsp;&nbsp;贤哲阿难无量闻

&nbsp;&nbsp;&nbsp;&nbsp;善逝泥曰供舍利&nbsp;&nbsp;&nbsp;&nbsp;从拘夷国至摩竭

&nbsp;&nbsp;&nbsp;&nbsp;迦叶端思行四等&nbsp;&nbsp;&nbsp;&nbsp;此众生类坠五道

&nbsp;&nbsp;&nbsp;&nbsp;正觉演道今去世&nbsp;&nbsp;&nbsp;&nbsp;忆尊巧训怀悲泣

&nbsp;&nbsp;&nbsp;&nbsp;迦叶思惟正法本&nbsp;&nbsp;&nbsp;&nbsp;云何流布久在世

&nbsp;&nbsp;&nbsp;&nbsp;最尊种种吐言教&nbsp;&nbsp;&nbsp;&nbsp;总持怀抱不漏失

&nbsp;&nbsp;&nbsp;&nbsp;谁有此力集众法&nbsp;&nbsp;&nbsp;&nbsp;在在处处因缘本

&nbsp;&nbsp;&nbsp;&nbsp;今此众中智慧士&nbsp;&nbsp;&nbsp;&nbsp;阿难贤善无量闻

&nbsp;&nbsp;&nbsp;&nbsp;即击揵椎集四部&nbsp;&nbsp;&nbsp;&nbsp;比丘八万四千众

&nbsp;&nbsp;&nbsp;&nbsp;尽得罗汉心解脱&nbsp;&nbsp;&nbsp;&nbsp;以脱缚著处福田

&nbsp;&nbsp;&nbsp;&nbsp;迦叶哀愍于世故&nbsp;&nbsp;&nbsp;&nbsp;加忆尊恩过去报

&nbsp;&nbsp;&nbsp;&nbsp;世尊授法付阿难&nbsp;&nbsp;&nbsp;&nbsp;愿布演法长存世

&nbsp;&nbsp;&nbsp;&nbsp;云何次第不失绪&nbsp;&nbsp;&nbsp;&nbsp;三阿僧祇集法宝

&nbsp;&nbsp;&nbsp;&nbsp;使后四部得闻法&nbsp;&nbsp;&nbsp;&nbsp;已闻便得离众苦

&nbsp;&nbsp;&nbsp;&nbsp;阿难便辞吾不堪&nbsp;&nbsp;&nbsp;&nbsp;诸法甚深若干种

&nbsp;&nbsp;&nbsp;&nbsp;岂敢分别如来教&nbsp;&nbsp;&nbsp;&nbsp;佛法功德无量智

&nbsp;&nbsp;&nbsp;&nbsp;今尊迦叶能堪任&nbsp;&nbsp;&nbsp;&nbsp;世雄以法付耆旧

&nbsp;&nbsp;&nbsp;&nbsp;大迦叶今为众人&nbsp;&nbsp;&nbsp;&nbsp;如来在世请半坐

&nbsp;&nbsp;&nbsp;&nbsp;迦叶报言虽有是&nbsp;&nbsp;&nbsp;&nbsp;年衰朽老多忘失

&nbsp;&nbsp;&nbsp;&nbsp;汝今总持智慧业&nbsp;&nbsp;&nbsp;&nbsp;能使法本恒在世

&nbsp;&nbsp;&nbsp;&nbsp;我今有三清净眼&nbsp;&nbsp;&nbsp;&nbsp;亦复能知他心智

&nbsp;&nbsp;&nbsp;&nbsp;一切众生种种类&nbsp;&nbsp;&nbsp;&nbsp;无有能胜尊阿难

&nbsp;&nbsp;&nbsp;&nbsp;梵天下降及帝释&nbsp;&nbsp;&nbsp;&nbsp;护世四王及诸天

&nbsp;&nbsp;&nbsp;&nbsp;弥勒兜术寻来集&nbsp;&nbsp;&nbsp;&nbsp;菩萨数亿不可计

&nbsp;&nbsp;&nbsp;&nbsp;弥勒梵释及四王&nbsp;&nbsp;&nbsp;&nbsp;皆悉叉手而启白

&nbsp;&nbsp;&nbsp;&nbsp;一切诸法佛所印&nbsp;&nbsp;&nbsp;&nbsp;阿难是我法之器

&nbsp;&nbsp;&nbsp;&nbsp;若使不欲法存者&nbsp;&nbsp;&nbsp;&nbsp;便为坏败如来教

&nbsp;&nbsp;&nbsp;&nbsp;愿存本要为众生&nbsp;&nbsp;&nbsp;&nbsp;得济危厄度众难

&nbsp;&nbsp;&nbsp;&nbsp;释师出世寿极短&nbsp;&nbsp;&nbsp;&nbsp;肉体虽逝法身在

&nbsp;&nbsp;&nbsp;&nbsp;当令法本不断绝&nbsp;&nbsp;&nbsp;&nbsp;阿难勿辞时说法

&nbsp;&nbsp;&nbsp;&nbsp;迦叶最尊及圣众&nbsp;&nbsp;&nbsp;&nbsp;弥勒梵释及四王

&nbsp;&nbsp;&nbsp;&nbsp;哀请阿难时发言&nbsp;&nbsp;&nbsp;&nbsp;使如来教不灭尽

&nbsp;&nbsp;&nbsp;&nbsp;阿难仁和四等具&nbsp;&nbsp;&nbsp;&nbsp;意转入微师子吼

&nbsp;&nbsp;&nbsp;&nbsp;顾眄四部瞻虚空&nbsp;&nbsp;&nbsp;&nbsp;悲泣挥泪不自胜

&nbsp;&nbsp;&nbsp;&nbsp;便奋光明和颜色&nbsp;&nbsp;&nbsp;&nbsp;普照众生如日初

&nbsp;&nbsp;&nbsp;&nbsp;弥勒睹光及释梵&nbsp;&nbsp;&nbsp;&nbsp;收舍迟闻无上法

&nbsp;&nbsp;&nbsp;&nbsp;四部寂静专一心&nbsp;&nbsp;&nbsp;&nbsp;欲得闻法意不乱

&nbsp;&nbsp;&nbsp;&nbsp;尊长迦叶及圣众&nbsp;&nbsp;&nbsp;&nbsp;直视睹颜目不眴

&nbsp;&nbsp;&nbsp;&nbsp;时阿难说经无量&nbsp;&nbsp;&nbsp;&nbsp;谁能备具为一聚

&nbsp;&nbsp;&nbsp;&nbsp;我今当为作三分&nbsp;&nbsp;&nbsp;&nbsp;造立十经为一偈

&nbsp;&nbsp;&nbsp;&nbsp;契经一分律二分&nbsp;&nbsp;&nbsp;&nbsp;阿毗昙经复三分

&nbsp;&nbsp;&nbsp;&nbsp;过去三佛皆三分&nbsp;&nbsp;&nbsp;&nbsp;契经律法为三藏

&nbsp;&nbsp;&nbsp;&nbsp;契经今当分四段&nbsp;&nbsp;&nbsp;&nbsp;次名增一二名中

&nbsp;&nbsp;&nbsp;&nbsp;三名曰长多璎珞&nbsp;&nbsp;&nbsp;&nbsp;杂经在后为四分

&nbsp;&nbsp;&nbsp;&nbsp;尊者阿难作是念&nbsp;&nbsp;&nbsp;&nbsp;如来法身不败坏

&nbsp;&nbsp;&nbsp;&nbsp;永存于世不断绝&nbsp;&nbsp;&nbsp;&nbsp;天人得闻成道果

&nbsp;&nbsp;&nbsp;&nbsp;或有一法义亦深&nbsp;&nbsp;&nbsp;&nbsp;难持难诵不可忆

&nbsp;&nbsp;&nbsp;&nbsp;我今当集一法义&nbsp;&nbsp;&nbsp;&nbsp;一一相从不失绪

&nbsp;&nbsp;&nbsp;&nbsp;亦有二法还就二&nbsp;&nbsp;&nbsp;&nbsp;三法就三如连珠

&nbsp;&nbsp;&nbsp;&nbsp;四法就四五亦然&nbsp;&nbsp;&nbsp;&nbsp;五法次六六次七

&nbsp;&nbsp;&nbsp;&nbsp;八法义广九次第&nbsp;&nbsp;&nbsp;&nbsp;十法从十至十一

&nbsp;&nbsp;&nbsp;&nbsp;如是法宝终不忘&nbsp;&nbsp;&nbsp;&nbsp;亦恒处世久存在

&nbsp;&nbsp;&nbsp;&nbsp;于大众中集此法&nbsp;&nbsp;&nbsp;&nbsp;即时阿难升乎座

&nbsp;&nbsp;&nbsp;&nbsp;弥勒称善快哉说&nbsp;&nbsp;&nbsp;&nbsp;诸法义合宜配之

&nbsp;&nbsp;&nbsp;&nbsp;更有诸法宜分部&nbsp;&nbsp;&nbsp;&nbsp;世尊所说各各异

&nbsp;&nbsp;&nbsp;&nbsp;菩萨发意趣大乘&nbsp;&nbsp;&nbsp;&nbsp;如来说此种种别

&nbsp;&nbsp;&nbsp;&nbsp;人尊说六度无极&nbsp;&nbsp;&nbsp;&nbsp;布施持戒忍精进

&nbsp;&nbsp;&nbsp;&nbsp;禅智慧力如月初&nbsp;&nbsp;&nbsp;&nbsp;逮度无极睹诸法

&nbsp;&nbsp;&nbsp;&nbsp;诸有勇猛施头目&nbsp;&nbsp;&nbsp;&nbsp;身体血肉无所惜

&nbsp;&nbsp;&nbsp;&nbsp;妻妾国财及男女&nbsp;&nbsp;&nbsp;&nbsp;此名檀度不应弃

&nbsp;&nbsp;&nbsp;&nbsp;戒度无极如金刚&nbsp;&nbsp;&nbsp;&nbsp;不毁不犯无漏失

&nbsp;&nbsp;&nbsp;&nbsp;持心护戒如坏瓶&nbsp;&nbsp;&nbsp;&nbsp;此名戒度不应弃

&nbsp;&nbsp;&nbsp;&nbsp;或有人来截手足&nbsp;&nbsp;&nbsp;&nbsp;不起嗔恚忍力强

&nbsp;&nbsp;&nbsp;&nbsp;如海含容无增减&nbsp;&nbsp;&nbsp;&nbsp;此名忍度不应弃

&nbsp;&nbsp;&nbsp;&nbsp;诸有造作善恶行&nbsp;&nbsp;&nbsp;&nbsp;身口意三无厌足

&nbsp;&nbsp;&nbsp;&nbsp;妨人诸行不至道&nbsp;&nbsp;&nbsp;&nbsp;此名进度不应弃

&nbsp;&nbsp;&nbsp;&nbsp;诸有坐禅出入息&nbsp;&nbsp;&nbsp;&nbsp;心意坚固无乱念

&nbsp;&nbsp;&nbsp;&nbsp;正使地动身不倾&nbsp;&nbsp;&nbsp;&nbsp;此名禅度不应弃

&nbsp;&nbsp;&nbsp;&nbsp;以智慧力知尘数&nbsp;&nbsp;&nbsp;&nbsp;劫数兆载不可称

&nbsp;&nbsp;&nbsp;&nbsp;书疏业聚意不乱&nbsp;&nbsp;&nbsp;&nbsp;此名智度不应弃

&nbsp;&nbsp;&nbsp;&nbsp;诸法甚深论空理&nbsp;&nbsp;&nbsp;&nbsp;难明难了不可观

&nbsp;&nbsp;&nbsp;&nbsp;将来后进怀狐疑&nbsp;&nbsp;&nbsp;&nbsp;此菩萨德不应弃

&nbsp;&nbsp;&nbsp;&nbsp;阿难自陈有是念&nbsp;&nbsp;&nbsp;&nbsp;菩萨之行愚不信

&nbsp;&nbsp;&nbsp;&nbsp;除诸罗汉信解脱&nbsp;&nbsp;&nbsp;&nbsp;尔乃有信无犹豫

&nbsp;&nbsp;&nbsp;&nbsp;四部之众发道意&nbsp;&nbsp;&nbsp;&nbsp;及诸一切众生类

&nbsp;&nbsp;&nbsp;&nbsp;彼有牢信不狐疑&nbsp;&nbsp;&nbsp;&nbsp;集此诸法为一分

&nbsp;&nbsp;&nbsp;&nbsp;弥勒称善快哉说&nbsp;&nbsp;&nbsp;&nbsp;发趣大乘意甚广

&nbsp;&nbsp;&nbsp;&nbsp;或有诸法断结使&nbsp;&nbsp;&nbsp;&nbsp;或有诸法成道果

&nbsp;&nbsp;&nbsp;&nbsp;阿难说曰此云何&nbsp;&nbsp;&nbsp;&nbsp;我见如来演此法

&nbsp;&nbsp;&nbsp;&nbsp;亦有不从如来闻&nbsp;&nbsp;&nbsp;&nbsp;此法岂非当有疑

&nbsp;&nbsp;&nbsp;&nbsp;设我言见此义非&nbsp;&nbsp;&nbsp;&nbsp;于将来众便有虚

&nbsp;&nbsp;&nbsp;&nbsp;今称诸经闻如是&nbsp;&nbsp;&nbsp;&nbsp;佛处所在城国土

&nbsp;&nbsp;&nbsp;&nbsp;波罗捺国初说法&nbsp;&nbsp;&nbsp;&nbsp;摩竭国降三迦叶

&nbsp;&nbsp;&nbsp;&nbsp;释翅拘萨迦尸国&nbsp;&nbsp;&nbsp;&nbsp;瞻波句留毗舍离

&nbsp;&nbsp;&nbsp;&nbsp;天宫龙宫阿须伦&nbsp;&nbsp;&nbsp;&nbsp;干沓和等拘尸城

&nbsp;&nbsp;&nbsp;&nbsp;正使不得说经处&nbsp;&nbsp;&nbsp;&nbsp;当称原本在舍卫

&nbsp;&nbsp;&nbsp;&nbsp;吾所从闻一时事&nbsp;&nbsp;&nbsp;&nbsp;佛在舍卫及弟子

&nbsp;&nbsp;&nbsp;&nbsp;只桓精舍修善业&nbsp;&nbsp;&nbsp;&nbsp;孤独长者所施园

&nbsp;&nbsp;&nbsp;&nbsp;时佛在中告比丘&nbsp;&nbsp;&nbsp;&nbsp;当修一法专一心

&nbsp;&nbsp;&nbsp;&nbsp;思惟一法无放逸&nbsp;&nbsp;&nbsp;&nbsp;云何一法谓念佛

&nbsp;&nbsp;&nbsp;&nbsp;法念僧念及戒念&nbsp;&nbsp;&nbsp;&nbsp;施念去相次天念

&nbsp;&nbsp;&nbsp;&nbsp;息念安般及身念&nbsp;&nbsp;&nbsp;&nbsp;死念除乱谓十念

&nbsp;&nbsp;&nbsp;&nbsp;此名十念更有十&nbsp;&nbsp;&nbsp;&nbsp;次后当称尊弟子

&nbsp;&nbsp;&nbsp;&nbsp;初化拘邻真佛子&nbsp;&nbsp;&nbsp;&nbsp;最后小者名须拔

&nbsp;&nbsp;&nbsp;&nbsp;以此方便了一法&nbsp;&nbsp;&nbsp;&nbsp;二从二法三从三

&nbsp;&nbsp;&nbsp;&nbsp;四五六七八九十&nbsp;&nbsp;&nbsp;&nbsp;十一之法无不了

&nbsp;&nbsp;&nbsp;&nbsp;从一增一至诸法&nbsp;&nbsp;&nbsp;&nbsp;义丰慧广不可尽

&nbsp;&nbsp;&nbsp;&nbsp;一一契经义亦深&nbsp;&nbsp;&nbsp;&nbsp;是故名曰增壹含

&nbsp;&nbsp;&nbsp;&nbsp;今寻一法难明了&nbsp;&nbsp;&nbsp;&nbsp;难持难晓不可明

&nbsp;&nbsp;&nbsp;&nbsp;比丘自称功德业&nbsp;&nbsp;&nbsp;&nbsp;今当称之尊第一

&nbsp;&nbsp;&nbsp;&nbsp;犹如陶家所造器&nbsp;&nbsp;&nbsp;&nbsp;随意所作无狐疑

&nbsp;&nbsp;&nbsp;&nbsp;如是阿含增一法&nbsp;&nbsp;&nbsp;&nbsp;三乘教化无差别

&nbsp;&nbsp;&nbsp;&nbsp;佛经微妙极甚深&nbsp;&nbsp;&nbsp;&nbsp;能除结使如流河

&nbsp;&nbsp;&nbsp;&nbsp;然此增一最在上&nbsp;&nbsp;&nbsp;&nbsp;能净三眼除三垢

&nbsp;&nbsp;&nbsp;&nbsp;其有专心持增一&nbsp;&nbsp;&nbsp;&nbsp;便为总持如来藏

&nbsp;&nbsp;&nbsp;&nbsp;正使今身不尽结&nbsp;&nbsp;&nbsp;&nbsp;后生便得高才智

&nbsp;&nbsp;&nbsp;&nbsp;若有书写经卷者&nbsp;&nbsp;&nbsp;&nbsp;缯彩花盖持供养

&nbsp;&nbsp;&nbsp;&nbsp;此福无量不可计&nbsp;&nbsp;&nbsp;&nbsp;以此法宝难遇故

&nbsp;&nbsp;&nbsp;&nbsp;说此语时地大动&nbsp;&nbsp;&nbsp;&nbsp;雨天华香至于膝

&nbsp;&nbsp;&nbsp;&nbsp;诸天在空叹善哉&nbsp;&nbsp;&nbsp;&nbsp;上尊所说尽顺宜

&nbsp;&nbsp;&nbsp;&nbsp;契经一藏律二藏&nbsp;&nbsp;&nbsp;&nbsp;阿毗昙经为三藏

&nbsp;&nbsp;&nbsp;&nbsp;方等大乘义玄邃&nbsp;&nbsp;&nbsp;&nbsp;及诸契经为杂藏

&nbsp;&nbsp;&nbsp;&nbsp;安处佛语终不异&nbsp;&nbsp;&nbsp;&nbsp;因缘本末皆随顺

&nbsp;&nbsp;&nbsp;&nbsp;弥勒诸天皆称善&nbsp;&nbsp;&nbsp;&nbsp;释迦文经得久存

&nbsp;&nbsp;&nbsp;&nbsp;弥勒寻起手执华&nbsp;&nbsp;&nbsp;&nbsp;欢喜持用散阿难

&nbsp;&nbsp;&nbsp;&nbsp;此经真实如来说&nbsp;&nbsp;&nbsp;&nbsp;使阿难寻道果成

是时。尊者阿难及梵天将诸梵迦夷天。皆来会集。化自在天将诸营从。皆来会聚。他化自在天将诸营从。皆悉来会。兜术天王将诸天之众。皆来会聚。艳天将诸营从。悉来会聚。释提桓因将诸三十三天众。悉来集会。提头赖吒天王将干沓和等。悉来会聚。毗留勒叉天王将诸厌鬼。悉来会聚。毗留跛叉天王将诸龙众。悉来会聚。毗沙门天王将阅叉．罗刹众。悉来会聚。

是时。弥勒大士告贤劫中诸菩萨等。卿等劝励诸族姓子．族姓女。讽诵受持增一尊法。广演流布。使天．人奉行。

说是语时。诸天．世人．干沓和．阿须伦．伽留罗．摩睺勒．甄陀罗等。各各白言。我等尽共拥护是善男子．善女人。讽诵受持增一尊法。广演流布。终不中绝。

时。尊者阿难告优多罗曰。我今以此增一阿含嘱累于汝。善讽诵读。莫令漏减。所以者何。其有轻慢此尊经者。便为堕落为凡夫行。何以故。此。优多罗。增一阿含。出三十七道品之教。及诸法皆由此生。

时。大迦叶问阿难曰。云何。阿难。增一阿含乃能出生三十七道品之教。及诸法皆由此生。

阿难报言。如是。如是。尊者迦叶。增一阿含出生三十七品。及诸法皆由此生。且置增一阿含一偈之中。便出生三十七品及诸法。

迦叶问言。何等偈中出生三十七品及诸法。

时。尊者阿难便说此偈。

&nbsp;&nbsp;&nbsp;&nbsp;诸恶莫作&nbsp;&nbsp;&nbsp;&nbsp;诸善奉行

&nbsp;&nbsp;&nbsp;&nbsp;自净其意&nbsp;&nbsp;&nbsp;&nbsp;是诸佛教

所以然者。诸恶莫作。是诸法本。便出生一切善法。以生善法。心意清净。是故。迦叶。诸佛世尊身．口．意行。常修清净。

迦叶问曰。云何。阿难。增壹阿含独出生三十七品及诸法。余四阿含亦复出生乎。

阿难报言。且置。迦叶。四阿含义。一偈之中。尽具足诸佛之教。及辟支佛．声闻之教。所以然者。诸恶莫作。戒具之禁。清白之行。诸善奉行。心意清净。自净其意。除邪颠倒。是诸佛教。去愚惑想。云何。迦叶。戒清净者。意岂不净乎。意清净者。则不颠倒。以无颠倒。愚惑想灭。诸三十七道品果便得成就。以成道果。岂非诸法乎。

迦叶问曰。云何。阿难。以此增一付授优多罗。不嘱累余比丘一切诸法乎。

阿难报言。增一阿含则是诸法。诸法则是增一阿含。一无有二。

迦叶问曰。以何等故。以此增一阿含嘱累优多罗。不嘱累余比丘乎。

阿难报曰。迦叶当知。昔者九十一劫。毗婆尸如来．至真．等正觉。出现于世。尔时。此优多罗比丘名曰伊俱优多罗。尔时彼佛以增一之法嘱累此人。使讽诵读。

自此以后三十一劫。次复有佛名式诘如来．至真．等正觉。尔时。此优多罗比丘名目伽优多罗。式诘如来复以此法嘱累其人。使讽诵读。即彼三十一劫中。毗舍婆如来．至真．等正觉。复出于世。尔时。此优多罗比丘名龙优多罗。复以此法嘱累其人。使讽诵读。

迦叶当知。此贤劫中有拘留孙如来．至真．等正觉。出现于世。尔时。优多罗比丘名雷电优多罗。复以此法嘱累其人。使讽诵读。此贤劫中次复有佛。名拘那含如来．至真．等正觉。出现于世。尔时。优多罗比丘名天优多罗。复以此法嘱累其人。使讽诵读。此贤劫中次复有佛。名迦叶如来．至真．等正觉。出现于世。尔时。优多罗比丘名梵优多罗。复以此法嘱累其人。使讽诵读。

迦叶当知。今释迦文如来．至真．等正觉。出现于世。今此比丘名优多罗。释迦文佛虽般涅槃。比丘阿难犹存于世。世尊以法尽以嘱累我。我今复以此法授与优多罗。所以者何。当观其器。察知原本。然后授法。何以故。过去时于此贤劫中。拘留孙如来．至真．等正觉．明行成为．善逝．世间解．无上士．道法御天人师。号佛．众祐。出现于世。尔时。有王名摩诃提婆。以法治化。未曾阿曲。寿命极长。端正无双。世之希有。八万四千岁中于童子身而自游戏。八万四千岁中以太子身以法治化。八万四千岁中复以王法治化天下。

迦叶当知。尔时。世尊游甘梨园中。食后如昔常法。中庭经行。我及侍者。尔时世尊便笑。口出五色光。我见已。前长跪白世尊曰。佛不妄笑。愿闻本末。如来．至真．等正觉。终不妄笑。尔时。迦叶。佛告我言。过去世时于此贤劫中。有如来名拘留孙至真．等正觉。出现于世。复于此处为诸弟子而广说法。复次。于此贤劫中。复有拘那含如来．至真．等正觉。出现于世。尔时彼佛亦于此处而广说法。次复。此贤劫中迦叶如来．至真．等正觉。出现于世。迦叶如来亦于此处而广说法。

尔时。迦叶。我于佛前长跪白佛言。愿令后释迦文佛亦于此处。与诸弟子具足说法。此处便为四如来金刚之座。恒不断绝。

尔时。迦叶。释迦文佛于彼坐。便告我言。阿难。昔者此坐。贤劫之中有王出世。名摩诃提婆。乃至八万四千岁以王法教化。训之以德。经历年岁。便告劫比言。若见我首有白发者。便时告吾。

尔时。彼人闻王教令。复经数年。见王首上有白发生。便前长跪白大王曰。大王当知。首上已生白发。时王告彼人言。捉取金镊。拔吾白发。著吾手中。尔时。彼人受王教令。便执金镊。前拔白发。

尔时。大王见白发已。便说此偈。

&nbsp;&nbsp;&nbsp;&nbsp;于今我首上&nbsp;&nbsp;&nbsp;&nbsp;已生衰耗毛

&nbsp;&nbsp;&nbsp;&nbsp;天使已来至&nbsp;&nbsp;&nbsp;&nbsp;宜当时出家

我今已食人中之福。宜当自勉升天之德。剃除须发。著三法衣。以信坚固。出家学道。离于众苦。

尔时。王摩诃提婆便告第一太子。名曰长寿。卿今知不。吾首已生白发。意欲剃除须发。著三法衣。以信坚固。出家学道。离于众苦。汝绍吾位。以法治化。勿令有失。违吾言教。造凡夫行。所以然者。若有斯人。违吾言者。便为凡夫之行。凡夫者。长处三涂．八难之中。尔时。王摩诃提婆以王之位授太子已。复以财宝赐与劫比。便于彼处剃除须发。著三法衣。以信坚固。出家学道。离于众苦。于八万四千岁善修梵行。行四等心。慈．悲．喜．护。身逝命终。生梵天上。

时。长寿王忆父王教。未曾暂舍。以法治化。无有阿曲。未经旬日。便复得作转轮圣王。七宝具足。所谓七宝者。轮宝．象宝．马宝．珠宝．玉女宝．典藏宝．典兵宝。是谓七宝。复有千子。勇猛智慧。能除众苦。统领四方。

时。长寿王以前王法。如上作偈。

&nbsp;&nbsp;&nbsp;&nbsp;敬法奉所尊&nbsp;&nbsp;&nbsp;&nbsp;不忘本恩报

&nbsp;&nbsp;&nbsp;&nbsp;复能崇三业&nbsp;&nbsp;&nbsp;&nbsp;智者之所贵

我观此义已。以此增一阿含授与优多罗比丘。何以故。一切诸法皆有所由。

时。尊者阿难告优多罗曰。汝前作转轮圣王时。不失王教。今复以此法而相嘱累。不失正教。莫作凡夫之行。汝今当知。若有违失如来善教者。便堕凡夫地中。何以故。时。王摩诃提婆不得至竟解脱之地。未得解脱至安隐处。虽受梵天福报。犹不至究竟。如来善业。乃名究竟安隐之处。快乐无极。天．人所敬。必得涅槃。以是之故。优多罗。当奉持此法。讽诵读念。莫令缺漏。

尔时。阿难便说偈曰。

&nbsp;&nbsp;&nbsp;&nbsp;于法当念故&nbsp;&nbsp;&nbsp;&nbsp;如来由是生

&nbsp;&nbsp;&nbsp;&nbsp;法兴成正觉&nbsp;&nbsp;&nbsp;&nbsp;辟支罗汉道

&nbsp;&nbsp;&nbsp;&nbsp;法能除众苦&nbsp;&nbsp;&nbsp;&nbsp;亦能成果实

&nbsp;&nbsp;&nbsp;&nbsp;念法不离心&nbsp;&nbsp;&nbsp;&nbsp;今报后亦受

&nbsp;&nbsp;&nbsp;&nbsp;若欲成佛者&nbsp;&nbsp;&nbsp;&nbsp;犹如释迦文

&nbsp;&nbsp;&nbsp;&nbsp;受持三藏法&nbsp;&nbsp;&nbsp;&nbsp;句逗不错乱

&nbsp;&nbsp;&nbsp;&nbsp;三藏虽难持&nbsp;&nbsp;&nbsp;&nbsp;义理不可穷

&nbsp;&nbsp;&nbsp;&nbsp;当诵四阿含&nbsp;&nbsp;&nbsp;&nbsp;便断天人径

&nbsp;&nbsp;&nbsp;&nbsp;阿含虽难诵&nbsp;&nbsp;&nbsp;&nbsp;经义不可尽

&nbsp;&nbsp;&nbsp;&nbsp;戒律勿令失&nbsp;&nbsp;&nbsp;&nbsp;此是如来宝

&nbsp;&nbsp;&nbsp;&nbsp;禁律亦难持&nbsp;&nbsp;&nbsp;&nbsp;阿含亦复然

&nbsp;&nbsp;&nbsp;&nbsp;牢持阿毗昙&nbsp;&nbsp;&nbsp;&nbsp;便降外道术

&nbsp;&nbsp;&nbsp;&nbsp;宣畅阿毗昙&nbsp;&nbsp;&nbsp;&nbsp;其义亦难持

&nbsp;&nbsp;&nbsp;&nbsp;当诵三阿含&nbsp;&nbsp;&nbsp;&nbsp;不失经句逗

&nbsp;&nbsp;&nbsp;&nbsp;契经阿毗昙&nbsp;&nbsp;&nbsp;&nbsp;戒律流布世

&nbsp;&nbsp;&nbsp;&nbsp;天人得奉行&nbsp;&nbsp;&nbsp;&nbsp;便生安隐处

&nbsp;&nbsp;&nbsp;&nbsp;设无契经法&nbsp;&nbsp;&nbsp;&nbsp;亦复无戒律

&nbsp;&nbsp;&nbsp;&nbsp;如盲投于冥&nbsp;&nbsp;&nbsp;&nbsp;何时当见明

&nbsp;&nbsp;&nbsp;&nbsp;以是嘱累汝&nbsp;&nbsp;&nbsp;&nbsp;并及四部众

&nbsp;&nbsp;&nbsp;&nbsp;当持勿轻慢&nbsp;&nbsp;&nbsp;&nbsp;于释迦文尼

尊者阿难说是语时。天地六反震动。诸尊神天在虚空中。手执天华而散尊者阿难上。及散四部之众。一切天．龙．鬼神．干沓和．阿须伦．加留罗．甄陀罗．摩休勒等。皆怀欢喜而悉叹曰。善哉。善哉。尊者阿难。上中下言。悉无不善。于法当恭敬。诚如所说。诸天．世人无不从法而得成就。若有行恶。便堕地狱．饿鬼．畜生。

尔时。尊者阿难于四部众中而师子吼。劝一切人。奉行此法。尔时。座上三万天．人得法眼净。

尔时。四部之众．诸天．世人闻尊者所说。欢喜奉行。

### 增壹阿含经十念品第二

#### （一）

闻如是。

一时。佛在舍卫国祇树给孤独园。

尔时。世尊告诸比丘。当修行一法。当广布一法。便成神通。去众乱想。逮沙门果。自致涅槃。云何为一法。所谓念佛。当善修行。当广演布。便成神通。去众乱想。逮沙门果。自致涅槃。是故。诸比丘。当修行一法。当广布一法。如是。诸比丘。当作是学。

尔时。诸比丘闻佛所说。欢喜奉行。

#### （二）

闻如是。

一时。佛在舍卫国祇树给孤独园。

尔时。世尊告诸比丘。当修行一法。当广布一法。便成神通。去众乱想。逮沙门果。自致涅槃。云何为一法。所谓念法。当善修行。当广演布。便成神通。去众乱想。逮沙门果。自致涅槃。是故。诸比丘。当修行一法。当广布一法。如是。诸比丘。当作是学。

尔时。诸比丘闻佛所说。欢喜奉行。

#### （三）

闻如是。

一时。佛在舍卫国祇树给孤独园。

尔时。世尊告诸比丘。当修行一法。当广布一法。便成神通。去众乱想。获沙门果。自致涅槃。云何为一法。所谓念众。当善修行。当广演布。便成神通。除众乱想。逮沙门果。自致涅槃。是故。诸比丘。当修行一法。当广演布一法。如是。诸比丘。当作是学。

尔时。诸比丘闻佛所说。欢喜奉行。

#### （四）

闻如是。

一时。佛在舍卫国祇树给孤独园。

尔时。世尊告诸比丘。当修行一法。当广布一法。便成神通。除众乱想。逮沙门果。自致涅槃。云何为一法。所谓念戒。当善修行。当广演布。便成神通。除去众想。逮沙门果。自致涅槃。是故。诸比丘。当修行一法。当广布一法。如是。诸比丘。当作是学。

是时。诸比丘闻佛所说。欢喜奉行。

#### （五）

闻如是。

一时。佛在舍卫国祇树给孤独园。

尔时。世尊告诸比丘。当修行一法。当广布一法。便成神通。去众乱想。逮沙门果。自致涅槃。云何为一法。所谓念施。当善修行。当广演布。便成神通。除众乱想。逮沙门果。自致涅槃。如是。诸比丘。当修行一法。当广布一法。如是。诸比丘。当作是学。

尔时。诸比丘闻佛所说。欢喜奉行。

#### （六）

闻如是。

一时。佛在舍卫国祇树给孤独园。

尔时。世尊告诸比丘。当修行一法。当广布一法。便成神通。除诸乱想。获沙门果。自致涅槃。云何为一法。所谓念天。当善修行。当广演布。便成神通。除去诸想。获沙门果。自致涅槃。是故。诸比丘。当修行一法。当广布一法。如是。诸比丘。当作是学。

尔时。诸比丘闻佛所说。欢喜奉行。

#### （七）

闻如是。

一时。佛在舍卫国祇树给孤独园。

尔时。世尊告诸比丘。当修行一法。当广布一法。便成神通。除诸乱想。获沙门果。自致涅槃。云何为一法。所谓念休息。当善修行。当广演布。便成神通。去诸乱想。获沙门果。自致涅槃。是故。诸比丘。当修行一法。当广布一法。如是。诸比丘。当作是学。

尔时。诸比丘闻佛所说。欢喜奉行。

#### （八）

闻如是。

一时。佛在舍卫国祇树给孤独园。

尔时。世尊告诸比丘。当修行一法。当广布一法。便成神通。除诸乱想。获沙门果。自致涅槃。云何为一法。所谓念安般。当善修行。当广演布。便成神通。去诸乱想。获沙门果。自致涅槃。是故。诸比丘。当修行一法。当广布一法。如是。诸比丘。当作是学。

尔时。诸比丘闻佛所说。欢喜奉行。

#### （九）

闻如是。

一时。佛在舍卫国祇树给孤独园。

尔时。世尊告诸比丘。当修行一法。当广布一法。便成神通。除诸乱想。逮沙门果。自致涅槃。云何为一法。所谓念身非常。当善修行。当广演布。便成神通。去众乱想。得沙门果。自致涅槃。是故。诸比丘。当修行一法。当广布一法。如是。诸比丘。当作是学。

尔时。诸比丘闻佛所说。欢喜奉行。

#### （一○）

闻如是。

一时。佛在舍卫国祇树给孤独园。

尔时。世尊告诸比丘。当修行一法。当广布一法。便成神通。除诸乱想。获沙门果。自致涅槃。云何为一法。所谓念死。当善修行。当广演布。便成神通。去众乱想。得沙门果。自致涅槃。是故。诸比丘。当修行一法。当广布一法。如是。诸比丘。当作是学。

尔时。诸比丘闻佛所说。欢喜奉行。

&nbsp;&nbsp;&nbsp;&nbsp;佛法圣众念&nbsp;&nbsp;&nbsp;&nbsp;戒施及天念

&nbsp;&nbsp;&nbsp;&nbsp;休息安般念&nbsp;&nbsp;&nbsp;&nbsp;身死念在后

&nbsp;&nbsp;&nbsp;&nbsp;于今我首上&nbsp;&nbsp;&nbsp;&nbsp;已生衰耗毛

&nbsp;&nbsp;&nbsp;&nbsp;天使已来至&nbsp;&nbsp;&nbsp;&nbsp;宜当时出家

我今已食人中之福。宜当自勉升天之德。剃除须发。著三法衣。以信坚固。出家学道。离于众苦。

时。长寿王告第一太子善观曰。卿今知不。吾已首上生白发。意欲剃除须发。著三法衣。以信坚固。出家学道。离于众苦。汝绍吾位。以法治化。勿令有失。违吾言教。造凡夫行。所以然者。若有斯人。违吾言者。为凡夫之行。夫凡夫者。长处三涂．八难之中。时。王长寿八万四千岁善修梵行。行四等心。慈．悲．喜．护。身逝命终。生梵天上。时。王善观忆父王教。未曾暂舍。以法治化。无有阿曲。

迦叶。知不。尔时摩诃提婆。岂异人乎。莫作是观。尔时王者。今释迦文是。时长寿王者。今阿难身是。尔时善观者。今优多罗比丘是。恒受王法未曾舍忘。亦不断绝。时。善观王复兴父王敕。以法治化。不断王教。所以然者。以父王教。难得违故。

尔时。尊者阿难便说偈曰。
