三八　修證相應<sup><font color="green">〈修證相應〉，共七〇經。</font></sup>

# 一；一二九二二（八七三）

<sup><font color="green">[《增支部．四集》七經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E5%A2%9E%E6%94%AF%E9%83%A8/05%20%E5%9B%9B%E9%9B%86%201.md#7)。[《增壹阿含經》（二七）〈等趣四諦品〉五經](https://github.com/gwsice/buddhism/blob/master/%E6%97%A9%E6%9C%9F/%E5%A2%9E%E4%B8%80%E9%98%BF%E5%90%AB%E7%BB%8F/19.md#27_5)。</font></sup>

<sup><font color="green">《雜阿含經》卷二三（舊誤編為卷三一）中。</font></sup>如是我聞：一時，佛住舍衛國祇樹給孤獨園。爾時，世尊告諸比丘：「有四種善好調伏眾，何等為四？謂比丘調伏，比丘尼調伏，優婆塞調伏，優婆夷調伏，是名四眾」。爾時世尊即說偈言：

&emsp;&emsp;「若才辯無畏，&emsp;&emsp;多聞通達法，

&emsp;&emsp;行法次法向，&emsp;&emsp;是則為善眾。

&emsp;&emsp;比丘持淨戒，&emsp;&emsp;比丘尼多聞，

&emsp;&emsp;優婆塞淨信，&emsp;&emsp;優婆夷亦然，

&emsp;&emsp;是名為善眾，&emsp;&emsp;如日光自照。

&emsp;&emsp;如則善好僧，&emsp;&emsp;是則僧中好，

<sup><font color="green">「如」，疑「是」。</font></sup>

&emsp;&emsp;是法令僧好，&emsp;&emsp;如日光自照」。

佛說此經已，諸比丘聞佛所說，歡喜奉行。

# 二——九；一二九二三——一二九三〇（　　　　）

<sup><font color="green">同上經。</font></sup>

如調伏，如是辯，柔和，無畏，多聞，通達法，說法，法次法向，隨順法行，亦如是說。

# 一〇；一二九三一（八七四）

<sup><font color="green">[《小部．如是語》七四經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E5%B0%8F%E9%83%A8/04%20%E5%A6%82%E6%98%AF%E8%AF%AD%E7%BB%8F/3.md#74)。[《本事經》一二二經]。</font></sup>

如是我聞：一時，佛住舍衛國祇樹給孤獨園。爾時，世尊告諸比丘：「有三種子，何等為三？有隨生子，有勝生子，有下生子。何等為隨生子？謂子父母，不殺、不盜、不婬、不妄語、不飲酒，子亦隨學不殺、不盜、不婬、不妄語、不飲酒，是名隨生子。何等為勝生子？若子父母，不受不殺、不盜、不婬、不妄語、不飲酒戒，子則能受不殺、不盜、不婬、不妄語、不飲酒戒，是名勝生子。云何下生子？若子父母，受不殺、不盜、不婬、不妄語、不飲酒戒，子不能受不殺、不盜、不婬、不妄語、不飲酒戒，是名下生子」。爾時，世尊即說偈言：

&emsp;&emsp;「生隨、及生上，&emsp;&emsp;智父之所欲，

&emsp;&emsp;生下非所須，&emsp;&emsp;以不紹繼故。

&emsp;&emsp;為人法之子，&emsp;&emsp;當作優婆塞，

&emsp;&emsp;於佛、法、僧寶，&emsp;&emsp;勤修清淨心，

&emsp;&emsp;雲除月光顯，&emsp;&emsp;光榮眷屬眾」。

佛說此經已，諸比丘聞佛所說，歡喜奉行。

# 一一；一二九三二（　　　　）

如五戒，如是信、戒、施、聞、慧經，亦如是說。

# 一二；一二九三三（八七五）

如是我聞：一時，佛住舍衛國祇樹給孤獨園。爾時，世尊告諸比丘：「有四正斷，何等為四？一者、斷斷，二者、律儀斷，三者、隨護斷，四者、修斷」。佛說此經已，諸比丘聞佛所說，歡喜奉行。

# 一三；一二九三四（八七六）

如是我聞：一時，佛住舍衛國祇樹給孤獨園。爾時，世尊告諸比丘：「有四正斷，何等為四？一者、斷斷，二者、律儀斷，三者、隨護斷，四者、修斷」。爾時，世尊即說偈言：

&emsp;&emsp;「斷斷及律儀，&emsp;&emsp;隨護與修習，

&emsp;&emsp;如此四正斷，&emsp;&emsp;諸佛之所說」。

佛說此經已，諸比丘聞佛所說，歡喜奉行。

# 一四；一二九三五（八七七）

如是我聞：一時，佛住舍衛國祇樹給孤獨園。爾時，世尊告諸比丘：「有四正斷，何等為四？一者、斷斷，二者、律儀斷，三者、隨護斷，四者、修斷。云何為斷斷？謂比丘<sup><font color="green">「已」上，原本有「亦」字，依宋本刪。</font></sup>已起惡不善法斷，生欲方便，精勤心攝受，是為斷斷。云何律儀斷？未起惡不善法不起，生欲方便，精勤攝受，是名律儀斷。云何隨護斷？未起善法令起，生欲方便，精勤攝受，是名隨護斷。云何修斷？已起善法增益修習，生欲方便，精勤攝受，是為修斷」。佛說此經已，諸比丘聞佛所說，歡喜奉行。

# 一五；一二九三六（八七八）

<sup><font color="green">[《增支部．四集》六九經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E5%A2%9E%E6%94%AF%E9%83%A8/06%20%E5%9B%9B%E9%9B%86%E7%BB%AD%201-1.md#69)。</font></sup>

如是我聞：一時，佛住舍衛國祇樹給孤獨園。爾時，世尊告諸比丘：「有四正斷，何等為四？一者、斷斷，二者、律儀斷，三者、隨護斷，四者、修斷。云何為斷斷？謂比丘已起惡不善法斷，生欲方便，精勤心攝受，是為斷斷。云何律儀斷？未起惡不善法不起，生欲方便，精勤攝受，是名律儀斷。云何隨護斷？未起善法令起，生欲方便，精勤攝受，是名隨護斷。云何修斷？已起善法增益修習，生欲方便，精勤攝受，是名修斷」。爾時，世尊即說偈言：

&emsp;&emsp;「斷斷及律儀，&emsp;&emsp;隨護與修習，

&emsp;&emsp;如此四正斷，&emsp;&emsp;諸佛之所說」。

佛說此經已，諸比丘聞佛所說，歡喜奉行。

# 一六；一二九三七（八七九）

<sup><font color="green">[《增支部．四集》一四經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E5%A2%9E%E6%94%AF%E9%83%A8/05%20%E5%9B%9B%E9%9B%86%202.md#14)。</font></sup>

如是我聞：一時，佛住舍衛國祇樹給孤獨園。爾時，世尊告諸比丘：「有四正斷，何等為四？一者、斷斷，二者、律儀斷，三者、隨護斷，四者、修斷。云何斷斷？若比丘已起惡不善法斷，生欲方便，精勤攝受；未起惡不善法不起，生欲方便，精勤攝受；未生善法令起，生欲方便，精勤攝受；已生善法增益修習，生欲方便，精勤攝受，是名斷斷。云何律儀斷？若比丘善護眼根，隱密、調伏、進向；如是耳、鼻、舌、身、意根，善護、隱密、調伏、進向，是名律儀斷。云何隨護斷？若比丘於彼彼真實三昧相，善守護持，所謂青瘀相、脹相、膿相、壞相、食不淨<sup><font color="green">「淨」，原本作「盡」，依元本改。</font></sup>相，修習守護，不令退沒，是名隨護斷。云何修斷？若比丘修四念處等，是名修斷」。爾時，世尊即說偈言：

&emsp;&emsp;「斷斷、律儀斷，&emsp;&emsp;隨護、修習斷，

&emsp;&emsp;此四種正斷，&emsp;&emsp;正覺之所說。

&emsp;&emsp;比丘勤方便，&emsp;&emsp;得盡於諸漏」。

佛說此經已，諸比丘聞佛所說，歡喜奉行。

# 一七——二五；一二九三八——一二九四六（　　　　）

如四念處，如是四正斷，四如意足，五根，五力，七覺支，八道支，四道，四法句，止<sup><font color="green">「止」，原本作「正」，今改。</font></sup>觀修習，亦如是說。

# 二六；一二九四七（八八〇）

如是我聞：一時，佛住舍衛國祇樹給孤獨園。爾時，世尊告諸比丘：「譬如有人作世間建立，彼一切皆依於地。如是比丘修習禪法，一切皆依不放逸為根本，不放逸集，不放逸生，不放逸轉。比丘不放逸者，能修四禪」。佛說此經已，諸比丘聞佛所說，歡喜奉行。

# 二七；一二九四八（八八一）

如是我聞：一時，佛住舍衛國祇樹給孤獨園。爾時，世尊告諸比丘，如上說，差別者：「如是比丘能斷貪欲，瞋恚，愚癡」。佛說此經已，諸比丘聞佛所說，歡喜奉行。

# 二八——三二；一二九四九——一二九五三（　　　　）

如斷貪欲、瞋恚、愚癡，如是調伏貪欲、瞋恚、愚癡，貪欲究竟，瞋恚、愚癡究竟、出要，遠離，涅槃，亦如是說。

# 三三；一二九五四（八八二）

<sup><font color="green">[《增壹阿含經》（二六）〈四意斷品〉一](https://github.com/gwsice/buddhism/blob/master/%E6%97%A9%E6%9C%9F/%E5%A2%9E%E4%B8%80%E9%98%BF%E5%90%AB%E7%BB%8F/18.md#26_1)——四經，並出此。</font></sup>

如是我聞：一時，佛住舍衛國祇樹給孤獨園。爾時，世尊告諸比丘：「譬如百草、藥木，皆依於地而得生長，如是種種善法，皆依不放逸為本；如上說，乃至涅槃。譬如黑沉水香，是眾香之上，如是種種善法，不放逸最為其上。譬如堅固之香，赤栴檀為第一，如是一切善法，一切皆不放逸為根本；如是乃至涅槃。譬如水陸諸華，優鉢羅華為第一，如是一切善法，皆不放逸為根本；乃至涅槃。譬如陸地生華，摩利沙華為第一，如是一切善法，不放逸為其根本；乃至涅槃。譬如比丘！一切畜生跡中，象跡為上，如是一切諸善法，不放逸最為根本；如上說，乃至涅槃。譬如一切畜生，獅子為第一，所謂畜生主，如是一切善法，不放逸為其根本；如上說，乃至涅槃。譬如一切屋舍、堂閣，以棟為第一，如是一切善法，不放逸為其根本。譬如一切閻浮果，唯得閻浮名者，果最為第一，如是一切善法，不放逸為其根本。譬如<sup><font color="green">「譬如」，原本作「如是」，元本作「譬如是」，今改。</font></sup>一切俱毘陀羅樹，薩婆耶旨羅俱毘陀羅樹為第一，如是一切善法，不放逸為根本；如上說，乃至涅槃。譬如諸山，以須彌山王為第一，如是一切善法，不放逸為其根本；如上說，乃至涅槃。譬如一切金，以閻浮提金為第一，如是一切善法，不放逸為其根本；如上說，乃至涅槃。譬如一切衣中，伽尸細㲲為第一，如是一切善法，不放逸為其根本；如上說，乃至涅槃。譬如一切色中，以白色為第一，如是一切善法，不放逸為其根本；如上說，乃至涅槃。譬如眾鳥，以金翅鳥為第一，如是一切善法，不放逸為其根本；如上說，乃至涅槃。譬如諸王，轉輪聖王為第一，如是一切善法，不放逸為其根本；如上說，乃至涅槃。譬如一切天王，四大天王為第一，如是一切善法，不放逸為其根本；如上說，乃至涅槃。譬如一切三十三天，以帝釋為第一，如是一切善法，不放逸為其根本；如上說，乃至涅槃。譬如焰摩天中，以宿焰摩天王為第一，如是一切善法，不放逸為其根本；如上說，乃至涅槃。譬如兜率陀天，以兜率陀天王為第一，如是一切善法，不放逸為其根本；如上說，乃至涅槃。譬如化樂天，以善化樂天王為第一，如是一切善法，不放逸為其根本；如上說，乃至涅槃。譬如他化自在天，以善他化自在天子為第一，如是一切善法，不放逸為其根本；如上說，乃至涅槃。譬如梵天，大梵王為第一，如是一切善法，不放逸為其根本；如上說，乃至涅槃。譬如閻浮提一切眾流，皆順趣大海，其大海者最為第一，以容受故，如是一切善法，皆順不放逸；如上說，乃至涅槃。譬如一切雨渧皆歸大海，如是一切善法，皆順趣不放逸海；如上說，乃至涅槃。譬如一切薩羅，阿耨大薩羅為第一，如是一切善法，不放逸為第一；如上說，乃至涅槃。譬如閻浮提一切河，四大河為第一，謂恆河、新頭、博<sup><font color="green">「博」，原本作「摶」，依宋本改。</font></sup>叉、司陀，如是一切善法，不放逸為第一；如上說，乃至涅槃。譬如眾星光明，月為第一，如是一切善法，不放逸為第一；如上說，乃至涅槃。譬如諸大身眾生，羅睺羅阿修羅最為第一，如是一切善法，不放逸為其根本；如上說，乃至涅槃。譬如諸受五欲者，頂生王為第一，如是一切善法，不放逸為其根本；如上說，乃至涅槃。譬如欲界諸神力，天魔波旬為第一，如是一切善法，不放逸為其根本；如上說，乃至涅槃。譬如一切眾生——無足、兩足、四足、多足、色、無色、想、無想、非想非無想，如來為第一，如是一切善法，不放逸為其根本；如上說，乃至涅槃。譬如所有諸法——有為、無為，離貪欲為第一，如是一切善法，不放逸為其根本；如上說，乃至涅槃。譬如一切諸法眾，如來眾為第一，如是一切善法，不放逸為其根本；如上說，乃至涅槃。譬如一切所有諸界苦行、梵行，聖界為第一，如是一切善法，不放逸為其根本；如上說，乃至涅槃」。佛說此經已，諸比丘聞佛所說，歡喜奉行<sup><font color="green">經舉三五譬喻，每喻說：「如上說，乃至涅槃」。如依上二六——三二經，一喻為七經計，則本經共含攝二四五經。</font></sup>。