三九　入界陰相應<sup><font color="green">〈入界陰相應〉，共一八二經。</font></sup>

# 一；一二九九二（八九二）

<sup><font color="green">《相應部》（二五）[〈入相應〉一經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/03%E7%8A%8D%E5%BA%A6%E7%AF%87/25%20%E5%85%A5%E7%9B%B8%E5%BA%94.md#25_1)。</font></sup>

<sup><font color="green">《雜阿含經》卷二三（舊誤編為卷三一）中。</font></sup>如是我聞：一時，佛住舍衛國祇樹給孤獨園。爾時，世尊告諸比丘：「有內六入處，云何為六？謂眼內入處，耳、鼻、舌、身、意內入處。於此六法觀察忍，名為信行，超昇離生，離凡夫地，未得須陀洹果，乃至未命終，要得須陀洹果。若此諸法，增上觀察忍，名為法行，超昇離生，離凡夫地，未得須陀洹果，乃至未終，要得須陀洹果。若此諸法，如實正智觀察，三結已盡、已知，謂身見、戒取、疑，是名須陀洹，決定不墮<sup><font color="green">「決定不墮」，原本作「不墮決定」，今改正。</font></sup>惡趣，定趣三菩提，七有天人往生，究竟苦邊。此等諸法，正智觀察，不起諸漏，離欲解脫，名阿羅漢，諸漏已盡，所作已作，離諸重擔，逮得己利，盡諸有結，正智心善解脫」。佛說此經已，諸比丘聞佛所說，歡喜奉行。

# 二——一〇；一二九九三——一三〇〇一（　　　　）

<sup><font color="green">《相應部》（二五）[〈入相應〉二](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/03%E7%8A%8D%E5%BA%A6%E7%AF%87/25%20%E5%85%A5%E7%9B%B8%E5%BA%94.md#25_2)——一〇經。</font></sup>

如內六入處，如是外六入處，六識身，六觸身，六受身，六想身，六思身，六愛身，六界身，五陰，亦如上說。

# 一一；一三〇〇二（八九三）

如是我聞：一時，佛住舍衛國祇樹給孤獨園。爾時，世尊告諸比丘：「有五種種子生，何等為五？謂根種子，莖種子，節種子，壞種子，種種子。此諸種子，不斷、不破、不腐、不傷、不穿，堅新，得地界不得水界，彼諸種子不得生長增廣。得水界不得地界，彼諸種子不得生長增廣。要得地界、水界，彼諸種子得生長增廣。如是（行）業，煩惱有愛、見、慢、無明而生行，若有業而無煩惱、愛、見、無明者，行則滅」。佛說此經已，諸比丘聞佛所說，歡喜奉行。

# 一二——二一；一三〇〇三——一三〇一二（　　　　）

如行，如是識，名色，六入處，觸，受，愛，取，有，生，老死，亦如是說。

# 二二；一三〇一三（八九四）

如是我聞：一時，佛住舍衛國祇樹給孤獨園。爾時，世尊告諸比丘：「於我世間，於世間及世間集，不如實<sup><font color="green">「實」，原本作「是」，今改。</font></sup>知者，我終不得於諸天、魔、梵，沙門、婆羅門，及諸世間，為解脫、為出、為離，離顛倒想，亦不名阿耨多羅三藐三菩提。以我於世間及世間集，如實知故，是故我於諸天、世人，魔、梵，沙門、婆羅門，及餘眾生，為得解脫、為出、為離，心離顛倒具足住，得成阿耨多羅三藐三菩提」。佛說此經已，諸比丘聞佛所說，歡喜奉行。

# 二三——三〇；一三〇一四——一三〇二一（　　　　）

如〔是〕世間、世間集，<sup><font color="green">「世間集」下，原本有「世間滅」三字，今刪。</font></sup>（如是）世間集、世間出，世間集、世間滅，世間味、世間患、世間出，世間集、世間滅、世間出，世間集、世間滅<sup><font color="green">「世間集」下，原本缺「世間滅」三字，今補。</font></sup>、世間滅道跡，世間集、世間滅、世間集道跡、世間滅道跡，世間集、世間滅、世間味、世間患、世間出，世間集、世間滅、世間集道跡、世間滅道跡、世間味、世間患、世間出，（亦如是說）。佛說此經已，諸比丘聞佛所說，歡喜奉行。

# 三一；一三〇二二（八九五）

如是我聞：一時，佛住舍衛國祇樹給孤獨園。爾時，世尊告諸比丘：「有三愛，何等為三？謂欲愛，色愛，無色愛。為斷此三愛故，當求大師」。佛說此經已，諸比丘聞佛所說，歡喜奉行。

# 三二——八一；一三〇二三——一三〇七二（　　　　）

如求大師，如是次師，教師，廣導師，度師，廣度師，說師，廣說師，隨說師，阿闍梨，同伴，真知識，<sup><font color="green">「善友」上，原本有「之」字，今刪。</font></sup>善友，哀愍，慈悲，欲義，欲安，欲樂，欲觸，欲通，欲者，精進者，方便者，出者，堅固者，勇猛者，堪能者，攝者，常<sup><font color="green">原本作「常者學者」，今刪一「者」字，成「常學者」，乃與前合。</font></sup>學者，不放逸者，修者，思惟者，憶念者，覺想者，思量者，梵行者，神力者，智者，識者，慧者，分別者，念處，正勤，根，力，覺，道，止，觀，念身，正思惟求，亦如是說<sup><font color="green">「求大師」等，原有六〇名，此處減略，「大師」外僅五〇名，今且依之，下例。</font></sup>。

# 八二；一三〇七三（八九六）

如是我聞：一時，佛住舍衛國祇樹給孤獨園。爾時，世尊告諸比丘：「有三有漏，何等為三？謂欲有漏，有有漏，無明有漏。為斷此三有漏故，當求大師」。佛說此經已，諸比丘聞佛所說，歡喜奉行。

# 八三——一三二；一三〇七四——一三一二三（　　　　）

如求大師，如是乃至求正思惟，亦如是說。

# 一三三；一三一二四（八九七）

<sup><font color="green">《相應部》（一八）[〈羅睺羅相應〉二二經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/02%E5%9B%A0%E7%BC%98%E7%AF%87/18%20%E7%BD%97%E5%96%89%E7%BD%97%E7%9B%B8%E5%BA%94.md#18_22)，而次第同於一——一〇經。</font></sup>

如是我聞：一時，佛住王舍城迦蘭陀竹園。時尊者羅睺羅，來詣佛所，稽首禮足，退坐一面。白佛言：「世尊！云何知，云何見，我此識身及外境界一切相不憶念，於其中間，盡諸有漏」？佛告羅睺羅：「有內六入處，何等為六？謂眼入處，耳、鼻、舌、身、意入處。此等諸法，正智觀察，盡諸有漏，正智心善解脫，是名阿羅漢，盡諸有漏，所作已作，已捨重擔，逮得己利，盡諸有結，正智心得解脫」。佛說此經已，諸比丘聞佛所說，歡喜奉行。

# 一三四——一四二；一三一二五——一三一三三（　　　　）

<sup><font color="green">義見上注。</font></sup>

如內六入處，如是外六入處，乃至五陰，亦如是說。

# 一四三；一三一三四（八九八）

如是我聞：一時，佛住王舍城迦蘭陀竹園。爾時，世尊告諸比丘：「若比丘於眼欲貪斷，欲貪斷者，是名眼已斷、已知，斷其根本，如截多羅樹頭，於未來世成不生法。如眼，如是耳、鼻、舌、身、意，亦如是說」。佛說此經已，諸比丘聞佛所說，歡喜奉行。

# 一四四——一五二；一三一三五——一三一四三（　　　　）

如內六入處，如是外六入處，乃至五陰，亦如是說。

# 一五三；一三一四四（八九九）

<sup><font color="green">一五三——一六二經，同《相應部》（二六）[〈生相應〉](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/03%E7%8A%8D%E5%BA%A6%E7%AF%87/26%20%E7%94%9F%E7%9B%B8%E5%BA%94.md)。</font></sup>

如是我聞：一時，佛住王舍城迦蘭陀竹園。爾時，世尊告諸比丘：「若比丘眼生、住、成就顯現，苦生，病住，老死顯現。如是乃至意，亦如是說，若眼滅、息、沒，苦則滅，病則息，老死則沒。乃至意，亦如是說」。佛說此經已，諸比丘聞佛所說，歡喜奉行。

# 一五四——一六二；一三一四五——一三一五三（　　　　）

如內六入處，如是外六入處，乃至五陰，亦如是說。

# 一六三；一三一五四（九〇〇）

<sup><font color="green">一六三——一七二經，同《相應部》（二七）[〈煩惱相應〉](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/03%E7%8A%8D%E5%BA%A6%E7%AF%87/27%20%E7%83%A6%E6%81%BC%E7%9B%B8%E5%BA%94.md)。</font></sup>

如是我聞：一時，佛住王舍城迦蘭陀竹園。爾時，世尊告諸比丘：「若比丘於眼味著者，則生上煩惱；生上煩惱者，於諸染污心不得離欲，彼障礙亦不得斷。乃至意入處，亦如是說」。佛說此經已，諸比丘聞佛所說，歡喜奉行。

# 一六四——一七二；一三一五五——一三一六三（　　　　）

如內六入處，如是外六入處，乃至五陰，亦如是說。

# 一七三；一三一六四（九〇一）

如是我聞：一時，佛住王舍城迦蘭陀竹園。爾時，世尊告諸比丘：「譬如世間所作，皆依於地而得建立，如是一切善法，皆依內六入處而得建立」。佛說此經已，諸比丘聞佛所說，歡喜奉行。

# 一七四——一八二；一三一六五——一三一七三（　　　　）

如內六入處，如是外六入處，乃至五陰，亦如是說。