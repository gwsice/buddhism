# 九一三八——九一四四；一一〇一五——一一〇二一（　　　　）

如無常，如是過去無常，未來無常，現在無常，過去未來無常，過去現在無常，未來現在無常，過去未來現在無常，八經亦如上說。

# 九一四五——九一七六；一一〇二二——一一〇五三（　　　　）

如信力，如是精進力，念力，定力，慧力，八經亦如上說。

# 九一七七——九四五六；一一〇五四——一一三三三（　　　　）

如當斷四十經，如是當知，當吐，當盡，當止，當捨，當滅，當沒，一一四十經，亦如上說。

# 九四五七；一一三三四（一八二）

如是我聞：一時，佛住舍衛國祇樹給孤獨園。爾時，世尊告諸比丘：「猶如有人火燒頭衣，當云何救」？比丘白佛言：「世尊！當起增上欲，慇懃方便，時救令滅」。佛告比丘：「頭衣燒然，尚可暫忘，無常盛火當盡斷。為斷無常火故，修念覺分。斷何等法無常故修念覺分？謂斷色無常，修念覺分；當斷受、想、行、識無常，修念覺分」。如是廣說，乃至佛說此經已，諸比丘聞佛所說，歡喜奉行。

# 九四五八——九四六四；一一三三五——一一三四一（　　　　）

如無常，如是過去無常，未來無常，現在無常，過去未來無常，過去現在無常，未來現在無常，過去未來現在無常，八經如上說。

# 九四六五——九五一二；一一三四二——一一三八九（　　　　）

如念覺分八經，如是擇法覺分，精進覺分，喜覺分，除覺分，捨覺分，定覺分，一一八經，亦如上說。

# 九五一三——九九〇四；一一三九〇——一一七八一（　　　　）

如當斷五十六經，如是當知，當吐，當盡，當止，當捨，當滅，當沒，一一五十六經，如上說。

# 九九〇五；一一七八二（一八三）

如是我聞：一時，佛住舍衛國祇樹給孤獨園。爾時，世尊告諸比丘：「猶如有人火燒頭衣，當云何救」？比丘白佛言：「世尊！當起增上欲，慇懃方便，時救令滅」。佛告比丘：「頭衣燒然，尚可暫忘，無常盛火當盡斷。為斷無常火故，當修正見。斷何等無常法火故當修正見？斷色無常故，當修正見；斷受、想、行、識無常故，當修正見」。如是廣說，乃至佛說此經已，諸比丘聞佛所說，歡喜奉行。

# 九九〇六——九九一二；一一七八三——一一七八九

如無常，如是過去無常，未來無常，現在無常，過去未來無常，過去現在無常，未來現在無常，過去未來現在無常，亦如上說。

# 九九一三——九九六八；一一七九〇——一一八四五（　　　　）

如正見八經，如是正志，正語，正業，正命，正方便，正念，正定，一一八經，亦如上說。

# 九九六九——一〇四一六；一一八四六——一二二九三（　　　　）

如當斷六十四經，如是當知，當吐，當盡，當止，當捨，當滅，當沒，一一六十四經，亦如上說。

# 一〇四一七；一二二九四（一八四）

如是我聞：一時，佛住舍衛國祇樹給孤獨園。爾時，世尊告諸比丘：「猶如有人火燒頭衣，當云何救」？比丘白佛言：「世尊！當起增上欲，慇懃方便，時救令滅」。佛告比丘：「頭衣燒然，尚可暫忘，無常盛火，當盡斷無餘。為斷無常火故，當修苦習盡道。斷何等無常法故，當修苦習盡道？謂斷色無常故，當修苦習盡道；斷受、想、行、識無常故，當修苦習盡道」。如是廣說，乃至佛說此經已，諸比丘聞佛所說，歡喜奉行。

# 一〇四一八——一〇四二四；一二二九五——一二三〇一（　　　　）

如無常，如是過去無常，未來無常，現在無常，過去未來無常，過去現在無常，未來現在無常，過去未來現在無常，亦如上說。

# 一〇四二五——一〇四四八；一二三〇二——一二三二五（　　　　）

如苦習盡道八經，如是苦盡道，樂非盡道，樂盡道<sup><font color="green">苦習盡道，苦盡道，樂非盡道，樂盡道——四道，實為「苦遲通行，苦速通行，樂遲通行，樂速通行」之舊譯。</font></sup>，一一八經，亦如上說。

# 一〇四四九——一〇六七二；一二三二六——一二五四九（　　　　）

如當斷三十二經，如是當知，當吐，當盡，當止，當捨，當滅，當沒，一一三十二經，亦如上說。

# 一〇六七三；一二五五〇（一八五）

如是我聞：一時，佛住舍衛國祇樹給孤獨園。爾時，世尊告諸比丘：「猶如有人火燒頭衣，當云何救」？比丘白佛言：「世尊！當起增上欲，慇懃方便，時救令滅」。佛告比丘：「頭衣燒然，尚可暫忘，無常盛火，當盡斷無餘。為斷無常火故，當修無貪法句。斷何等法無常故，當修無貪法句？謂當斷色無常故，修無貪法句；斷受、想、行、識無常故，修無貪法句」。如是廣說，乃至佛說此經已，諸比丘聞佛所說，歡喜奉行。

# 一〇六七四——一〇六八〇；一二五五一——一二五五七（　　　　）

如無常，如是過去無常，未來無常，現在無常，過去未來無常，過去現在無常，未來現在無常，過去未來現在無常，亦如上說。

# 一〇六八一——一〇六九六；一二五五八——一二五七三（　　　　）

如當修無貪法句八經，如是無恚，無癡諸句正句法句，<sup><font color="green">無貪、無恚、無癡，此處為三法句，然餘處或作四法句。</font></sup>一一八經，如上說。

# 一〇六九七——一〇八六四；一二五七四——一二七四一（　　　　）

如當斷二十四經，如是當知，當吐，當盡，當止，當捨，當滅，當沒，一一二十四經，亦如上說。

# 一〇八六五；一二七四二（一八六）

如是我聞：一時，佛住舍衛國祇樹給孤獨園。爾時，世尊告諸比丘：「猶如有人火燒頭衣，當云何救」？比丘白佛言：「世尊！當起增上欲，慇懃方便，時救令滅」。佛告比丘：「頭衣燒然，尚可暫忘，無常盛火，當盡斷。為斷無常火故，當修止。斷何等法無常故，當修止？謂斷色無常故當修止，斷受、想、行、識無常故當修止」。如是廣說，乃至佛說此經已，諸比丘聞佛所說，歡喜奉行。

# 一〇八六六——一〇八七二；一二七四三——一二七四九（　　　　）

如無常，如是過去無常，未來無常，現在無常，過去未來無常，過去現在無常，未來現在無常，過去未來現在無常，亦如上說。

# 一〇八七三——一〇八八〇；一二七五〇——一二七五七（　　　　）

如修止八經，如是修觀八經，亦如上說。

# 一〇八八一——一〇九九二；一二七五八——一二八六九（　　　　）

如當斷十六經，如是當知，當吐，當盡，當止，當捨，當滅，當沒，一一十六經，亦如上說。

# 一〇九九三；一二八七〇（　　　　）

「諸所有色，若過去、若未來、若現在，若內、若外，若麤、若細，若好、若醜，若遠、若近，彼一切非我，非異我，不相在，如實知。受，想，行，識，亦如是。多聞聖弟子，如是正觀者，於色生厭，受、想、行、識生厭；厭已不樂，不樂故解脫，解脫知見：我生已盡，梵行已立，所作已作，自知不受後有」。佛說此經已，諸比丘聞佛所說，歡喜奉行。

# 一〇九九四；一二八七一（　　　　）

如無常，如是動搖，旋轉，尫瘵，破壞，飄疾，朽敗，危頓，不恆，不安，變易，惱苦，災患，魔邪，魔勢，魔器，如沫，如泡，如芭蕉，如幻，微劣，貪嗜，殺摽，刀劍，疾妬，相殘，損減，衰耗，繫縛，搥打，惡瘡，癰疽，利刺，煩惱，讁罰，陰蓋，過患處，愁慼，惡知識，苦，空，非我，非我所，怨家，連鏁，非義，非安慰，熱惱，無蔭，無洲，無覆，無依，無護，生法，老法，病法，死法，憂悲法，惱苦法，無力法，羸劣法，不可欲法，誘引法，將養法，有苦法，有殺法，有惱法，有熱法，有相法，有吹法，有取法，深嶮法，難澁法，不正法，兇暴法，有貪法，有恚法，有癡法，不住法，燒然法，罣閡法，災法，集法，滅法，骨聚法，肉段法，執炬法，火坑法，如毒蛇，如夢，如假借<sup><font color="green">「如假借」，原本作「價借」，依宋本改。</font></sup>，如樹果，如屠牛者，如殺人者，如觸<sup><font color="green">「觸露」，疑「濁露」。</font></sup>露，如淹水，如駛流，如織縷，如輪涉<sup><font color="green">「涉」，原本作「沙」，依宋本改。</font></sup>水，如跳杖，如毒瓶，如毒身，如毒華，如毒果，煩惱動。如是比<sup><font color="green">「比」下，原本有「丘」字，依宋本刪。</font></sup>，乃至「斷過去未來現在無常，乃至滅、沒當修止、觀<sup><font color="green">「如無常」至「煩惱動」，共一〇五法。「乃至斷過去未來現在無常」，即無常等八。「乃至滅沒」，即斷，知等八。「當修止、觀」，即當修四念處……止觀，共四六法。若依上例計算，此二經應含三〇九一二〇經在內。</font></sup>。斷何等法過去未來現在無常？乃至滅、沒修止、觀？謂斷色過去未來現在無常，乃至滅沒故，修止、觀。受，想，行，識，亦復如是。是故諸所有色，若過去、若未來、若現在，若內、若外，若麁、若細，若好、若醜，若遠、若近，彼一切非我，非異我，不相在，如實知。受，想，行，識，亦復如是。多聞聖弟子如是觀者，於色生厭，於受、想、行、識生厭，厭故不樂，不樂故解脫，解脫知見：我生已盡，梵行已立，所作已作，自知不受後有」。佛說此經已，諸比丘聞佛所說，歡喜奉行。

# 一〇九九五；一二八七二（一八七）

如是我聞：一時，佛住舍衛國祇樹給孤獨園。爾時，世尊告諸比丘：「以成就一法故，不復堪任知色無常，知受、想、行、識無常。何等為一法成就？謂貪欲。一法不<sup><font color="green">「不成就」，原本作「成就不」，依宋本改。</font></sup>成就，堪能知色無常，知受、想、行、識無常。何等一法成就？謂無貪欲。成就無貪欲法者，堪能知色無常，堪能知受、想、行、識無常」。佛說此經已，諸比丘聞佛所說，歡喜奉行。

# 一〇九九六；一二八七三（　　　　）

如成就不成就，如是知不知，親不親，明不明，識不識，察不察，量不量，覆不覆，種不種，掩不掩，映翳不映翳，亦如是。如〔是〕知，如是識，解，受，求，辯，觸<sup><font color="green">「觸」，原本作「獨」，今改。</font></sup>，證，亦復如是。如貪，如是恚，癡，瞋，恨，呰，執，嫉，慳，幻，諂，無慚，無愧，慢，慢慢，增慢，我慢，增上慢，邪慢，卑慢，憍慢，放逸，矜高，曲偽<sup><font color="green">「偽」，原本作「為」，依宋本改。</font></sup>，相規利，誘利，惡欲，多欲，常欲，不敬，惡口，惡知識，不忍，貪嗜，下<sup><font color="green">「下貪」，原本作「不貪」，依宋本改。</font></sup>貪，惡貪，身見，邊見，邪見，見取，戒取，欲愛，瞋恚，睡眠，掉悔，疑，惛悴，蹁躚，贔屓，懶，亂想，不正憶，身濁，不直，不軟，不異，欲覺，恚覺，害覺，親覺，國土覺，輕易覺，愛他家覺，愁憂，惱苦。於此等一一法，乃至「映翳<sup><font color="green">「成就不成就」至「映翳不映翳」，為一一類。自「知」至作「證」，為八類。自「貪恚」至「惱苦」，共六五類。若依上例計算，此二經內含五七二〇經。</font></sup>，不堪任滅色作證。何等為一法？所謂惱苦。以惱苦映翳故，不堪任於色滅盡作證，不堪任於受、想、行、識滅盡作證。一法不映翳故，堪任於色滅盡作證，堪任於受、想、行、識滅盡作證。何等一法？謂惱苦。此一法不映翳故，堪任於色滅盡作證，堪任於受、想、行、識滅盡作證」。佛說此經已，諸比丘聞佛所說，歡喜奉行<sup><font color="green">《雜阿含經》卷七終。</font></sup>。