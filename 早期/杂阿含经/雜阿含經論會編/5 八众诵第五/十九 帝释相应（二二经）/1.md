十九　帝釋相應<sup><font color="green">〈帝釋相應〉，共二二經。與《相應部》（一一）〈帝釋相應〉相當。</font></sup>

# 一；一二〇七（一一〇四）

<sup><font color="green">《相應部》（一一）[〈帝釋相應〉一一經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/11%20%E5%B8%9D%E9%87%8A%E7%9B%B8%E5%BA%94.md#11_11)。[《別譯》三三經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/02.md#33)。</font></sup>

<sup><font color="green">《雜阿含經》卷四〇。</font></sup>如是我聞：一時，佛住王舍城迦蘭陀竹園。爾時，世尊告諸比丘：「若能受持七種受者，以是因緣得生天帝釋處。謂天帝釋本為人時，供養父母；及家諸尊長；和顏軟語；不惡口；不兩舌；常真實言：於慳悋世間，雖在居家而不慳惜，行解脫施，勤施，常樂行施，施會供養，等施一切」。爾時，世尊即說偈言：

&emsp;&emsp;「供養於父母，&emsp;&emsp;及家之尊長，

&emsp;&emsp;柔和恭遜辭，&emsp;&emsp;離麁言、兩舌，

&emsp;&emsp;調伏慳悋心，&emsp;&emsp;常修真實語。

&emsp;&emsp;彼三十三天，&emsp;&emsp;見行七法者，

&emsp;&emsp;咸各作是言：&emsp;&emsp;當來生此天」。

佛說此經已，諸比丘聞佛所說，歡喜奉行。

# 二；一二〇八（一一〇五）

<sup><font color="green">《相應部》（一一）[〈帝釋相應〉一三經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/11%20%E5%B8%9D%E9%87%8A%E7%9B%B8%E5%BA%94.md#11_13)。[《別譯》三四經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/02.md#34)。</font></sup>

如是我聞：一時，佛住鞞舍離國獼猴池側重閣講堂。時有離車，名摩訶利，來詣佛所，稽首佛足，退坐一面。白佛言：「世尊！見天帝釋不」？佛答言：「見」。離車復問：「世尊！見有鬼似帝釋形以不」？佛告離車：「我知天帝釋；亦知有鬼似天帝釋；亦知彼帝釋法，受持彼法緣故，得生帝釋處。離車！帝釋本為人時，供養父母，乃至行平等捨」。爾時，世尊即說偈言：

&emsp;&emsp;「供養於父母，&emsp;&emsp;及家之尊長，

&emsp;&emsp;柔和恭遜辭，&emsp;&emsp;離麁言、兩舌，

&emsp;&emsp;調伏慳悋心，&emsp;&emsp;常修真實語。

&emsp;&emsp;彼三十三天，&emsp;&emsp;見行七法者，

&emsp;&emsp;咸各作是言：&emsp;&emsp;當來生此天」。

佛說此經已，時摩訶利離車聞佛所說，歡喜隨喜，作禮而去。

# 三；一二〇九（一一〇六）

<sup><font color="green">《相應部》（一一）[〈帝釋相應〉一二經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/11%20%E5%B8%9D%E9%87%8A%E7%9B%B8%E5%BA%94.md#11_12)。[《別譯》三五經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/02.md#35)。</font></sup>

如是我聞：一時，佛住鞞舍離國獼猴池側重閣講堂。時有異比丘，來詣佛所，稽首佛足，退住一面。白佛言：「世尊！何因何緣，釋提桓因名釋提桓因」？佛告比丘：「釋提桓因本為人時，行於頓施沙門、婆羅門，貧窮困苦求生，行路乞，施以飲食、錢財、穀帛、華香、嚴具、床臥、燈明，以堪能故，名釋提桓因」。比丘復白佛言：「世尊！何因何緣故釋提桓因復名富蘭陀羅」？佛告比丘：「彼釋提桓因本為人時，數數行施，衣被、飲食乃至燈明，以是因緣故，名富蘭陀羅」。比丘復白佛言：「何因何緣故復名摩伽婆」？佛告比丘：「彼釋提桓因本為人時，名摩伽婆，故釋提桓因，即以本名名摩伽婆」。比丘復白佛言：「何因何緣復名娑婆婆」？佛告比丘：「彼釋提桓因本為人時，數以婆詵和<sup><font color="green">「和」，原本作「私」，依宋本改。</font></sup>衣布施供養，以是因緣故，釋提桓因名娑婆婆」。比丘復白佛言：「世尊！何因何緣釋提桓因復名憍尸迦」？佛告比丘：「彼釋提桓因本為人時，為憍尸族姓人，以是因緣故，彼釋提桓因復名憍尸迦」。比丘問佛言：「世尊！何因何緣彼釋提桓因名舍脂鉢低」？佛告比丘：「彼阿修羅女，名曰舍脂，為天帝釋第一天后，是故帝釋名舍脂鉢低」。比丘白佛言：「世尊！何因何緣釋提桓因復名千眼」？佛告比丘：「彼釋提桓因本為人時，聰明智慧，於一坐間思千種義，觀察稱量，以是因緣，彼天帝釋復名千眼」。比丘白佛：「何因何緣彼釋提桓因復名因提利」？佛告比丘：「彼天帝釋於諸三十三天為王、為主、以是因緣故，彼天帝釋名因提利」。佛告比丘：「然彼釋提桓因本為人時，受持七種受，以是因緣得天帝釋。何等為七？釋提桓因本為人時，供養父母，乃至等行惠施，是為七種受，以是因緣為天帝釋」。爾時，世尊即說偈言，如上廣說。佛說此經已，諸比丘聞佛所說，歡喜奉行。

# 四；一二一〇（一一〇七）

<sup><font color="green">《相應部》（一一）[〈帝釋相應〉二二經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/11%20%E5%B8%9D%E9%87%8A%E7%9B%B8%E5%BA%94.md#11_22)。[《別譯》三六經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/02.md#36)。[《增壹阿含經》（四五）〈馬王品〉五經](https://github.com/gwsice/buddhism/blob/master/%E6%97%A9%E6%9C%9F/%E5%A2%9E%E4%B8%80%E9%98%BF%E5%90%AB%E7%BB%8F/41.md#45_5&emsp;&emsp;)初分。</font></sup>

如是我聞：一時，佛住鞞舍離國獼猴池側重閣講堂。爾時，世尊告諸比丘：「過去世時有一夜叉鬼，醜陋惡色，在帝釋空座上坐。三十三天見此鬼醜陋惡色，在帝釋空座上坐，見已咸各瞋恚。諸天如是極瞋恚已，彼鬼如是如是隨瞋恚、漸漸端正。時三十三天往詣天帝釋所<sup><font color="green">「所」，原本缺，依宋本補。</font></sup>，白帝釋言：『憍尸迦！當知有一異鬼，醜陋惡色，在天王空座上坐。我等諸天，見彼鬼醜陋惡色，坐天王座，極生瞋恚，隨彼諸天瞋恚，彼鬼隨漸端正』。釋提桓因告諸三十三天：『彼是瞋恚對治鬼』。爾時，天帝釋自往彼鬼所，整衣服，偏袒右肩，合掌，三稱名字而言：『仁者！我是釋提桓因』。隨釋提桓因如是恭敬下意，彼鬼如是如是隨漸醜陋，即復不現。時釋提桓因自坐已，而說偈言：

&emsp;&emsp;『人當莫瞋恚，&emsp;&emsp;見瞋莫瞋報，

&emsp;&emsp;於惡莫生惡，&emsp;&emsp;當破壞憍慢，

&emsp;&emsp;不瞋亦不害，&emsp;&emsp;名住賢聖眾。

&emsp;&emsp;惡罪起瞋恚，&emsp;&emsp;堅住如石山，

&emsp;&emsp;盛瞋恚能持，&emsp;&emsp;如制逸馬車，

&emsp;&emsp;我說善御士，&emsp;&emsp;非謂執繩者』」。

佛告諸比丘：「釋提桓因於三十三天為自在王，歎說不瞋。汝等如是正信非家，出家學道，亦應讚歎不瞋，當如是學」。佛說此經已，諸比丘聞佛所說，歡喜奉行。

# 五；一二一一（一一〇八）

<sup><font color="green">《相應部》（一一）[〈帝釋相應〉二四](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/11%20%E5%B8%9D%E9%87%8A%E7%9B%B8%E5%BA%94.md#11_24)、二五經。[《別譯》三七經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/02.md#37)。</font></sup>

如是我聞：一時，佛住舍衛國祇樹給孤獨園。爾時，世尊晨朝著衣持鉢，入舍衛城乞食。乞食已，還精舍，舉衣鉢，洗足已，持尼師壇，著右肩上，至安陀林，布尼師壇，坐一樹下，入晝正受。爾時，祇桓中有兩比丘諍起，一人罵詈，一人默然。其罵詈者，即便改悔，懺謝於彼，而彼比丘不受其懺。以不受懺故，時精舍中眾多比丘，共相勸諫，高聲鬧亂。爾時，世尊以淨天耳過於人耳，聞祇桓中高聲鬧亂。聞已，從禪覺，還精舍，於大眾前敷座而坐。告諸比丘：「我今晨朝乞食，還至安陀林坐禪，入<sup><font color="green">「入」，原本作「人」，依宋本改。</font></sup>晝正受。聞精舍中高聲、大聲，紛紜鬧亂，竟為是誰」？比丘白佛：「此精舍中有二比丘諍起，一比丘罵，一者默然。時罵比丘尋向悔謝，而彼不受。緣不受故，多人勸諫，故致大聲、高聲鬧亂」。佛告比丘：「云何比丘愚癡之人，人向悔謝，不受其懺？若人懺而不受者，是愚癡人，長夜當得不饒益苦。諸比丘！過去世時，釋提桓因有三十三天共諍，說偈教誡言：

&emsp;&emsp;於他無害心，&emsp;&emsp;瞋亦不纏結，

&emsp;&emsp;懷恨不經久，&emsp;&emsp;於瞋以不住。

&emsp;&emsp;雖復瞋恚盛，&emsp;&emsp;不發於麁言，

&emsp;&emsp;不求彼闕節，&emsp;&emsp;揚人之虛短。

<sup><font color="green">「闕」，原本作「開」，依元本改。</font></sup>

&emsp;&emsp;常當自防護，&emsp;&emsp;以義內省察，

&emsp;&emsp;不怒亦不害，&emsp;&emsp;常與賢聖俱。

&emsp;&emsp;若與惡人俱，&emsp;&emsp;剛彊猶山石，

&emsp;&emsp;盛恚能自持，&emsp;&emsp;如制逸馬車，

&emsp;&emsp;我說為善御，&emsp;&emsp;非謂執繩者」。

佛告諸比丘：「釋提桓因於三十三天為自在王，常行忍辱，亦復讚歎行忍者。汝等比丘！正信非家，出家學道，當行忍辱，讚歎忍者，應當學」！佛說此經已，諸比丘聞佛所說，歡喜奉行。

# 六；一二一二（一一〇九）

<sup><font color="green">《相應部》（一一）[〈帝釋相應〉五經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/11%20%E5%B8%9D%E9%87%8A%E7%9B%B8%E5%BA%94.md#11_5)。[《別譯》三八經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/02.md#38)。</font></sup>

如是我聞：一時，佛住舍衛國祇樹給孤獨園。爾時，世尊告諸比丘：「過去世時，天、阿修羅對陣欲戰。釋提桓因語毘摩質多羅阿修羅王：「莫得各各共相殺害，但當論議，理屈者伏」。毘摩質多羅阿修羅王言：「設共論議，誰當證知理之通塞」？天帝釋言：「諸天眾中，自有智慧明記識者；阿修羅眾，亦復自有明記識者」。毘摩質多羅阿修羅言：「可爾」。釋提桓因言：「汝等可先立論，然後我當隨後立論，則不為難」。時毘摩質多羅阿修羅王即說偈立論言：

&emsp;&emsp;「我若行忍者，&emsp;&emsp;於事則有闕，

&emsp;&emsp;愚癡者當言，&emsp;&emsp;怖畏故行忍」。

釋提桓因說偈答言：

&emsp;&emsp;「正使愚癡者，&emsp;&emsp;言恐怖故忍，

&emsp;&emsp;及其不言者，&emsp;&emsp;於理何所傷！

&emsp;&emsp;但自觀其義，&emsp;&emsp;亦觀於他義，

&emsp;&emsp;彼我悉獲安，&emsp;&emsp;斯忍為最上」。

毘摩質多羅阿修羅復說偈言：

&emsp;&emsp;「若不制愚癡，&emsp;&emsp;愚癡則傷人，

&emsp;&emsp;猶如兇惡牛，&emsp;&emsp;捨走逐觸人。

&emsp;&emsp;執杖而強制，&emsp;&emsp;怖畏則調伏，

&emsp;&emsp;是故堅持杖，&emsp;&emsp;折伏彼愚夫」。

帝釋復說偈言：

&emsp;&emsp;「我常觀察彼，&emsp;&emsp;制彼愚夫者，

&emsp;&emsp;愚者瞋恚盛，&emsp;&emsp;智以靜默伏，

&emsp;&emsp;不瞋亦不害，&emsp;&emsp;常與賢聖俱。

&emsp;&emsp;惡罪起瞋恚，&emsp;&emsp;堅住如石山，

&emsp;&emsp;盛瞋恚能持，&emsp;&emsp;如制逸馬車，

&emsp;&emsp;我說善御士，&emsp;&emsp;非謂執繩者」。

爾時，天眾中有天智慧者，阿修羅眾中有阿修羅智慧者，於此偈思惟、稱量、觀察，作是念：毘摩質多羅阿修羅所說偈，終竟長夜起於鬪訟戰諍，當知毘摩質多羅阿修羅王，教人長夜鬪訟戰諍。釋提桓因所說偈，長夜終竟息於鬪訟戰諍，當知天帝釋長夜教人息於鬪訟戰諍：當知帝釋善論得勝」。佛告諸比丘：「釋提桓因以善論議，伏阿修羅。諸比丘！釋提桓因於三十三天為自在王，立於善論，讚歎善論，汝等比丘！亦應如是，正信非家，出家學道，亦當善論，讚歎善論，應當學」！佛說此經已，諸比丘聞佛所說，歡喜奉行。

# 七；一二一三（一一一〇）

<sup><font color="green">《相應部》（一一）[〈帝釋相應〉四經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/11%20%E5%B8%9D%E9%87%8A%E7%9B%B8%E5%BA%94.md#11_4)。[《別譯》三九經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/02.md#39)。[《增壹阿含經》（三四）〈等見品〉八經](https://github.com/gwsice/buddhism/blob/master/%E6%97%A9%E6%9C%9F/%E5%A2%9E%E4%B8%80%E9%98%BF%E5%90%AB%E7%BB%8F/26.md#34_8)。</font></sup>

如是我聞：一時，佛住舍衛國祇樹給孤獨園。爾時，世尊告諸比丘：過去世時，有天帝釋，天阿修羅對陣欲戰，釋提桓因語三十三天眾言：「今日諸天與阿修羅軍戰，諸天得勝，阿修羅不如者，當生擒毘摩質多羅阿修羅王，以五繫縛，將還天宮」。毘摩質多羅阿修羅王告阿修羅眾：「今日諸天、阿修羅共戰，若阿修羅勝，諸天不如者，當生擒釋提桓因，以五繫縛，將還阿修羅宮」。當其戰時，諸天得勝，阿修羅不如。時彼諸天捉得毘摩質多羅阿修羅王，以五繫縛，將還天宮，縛在帝釋斷法殿前門下。帝釋從此門入出之時，毘摩質多羅阿修羅縛在門側，瞋恚罵詈。時帝釋御者，見阿修羅王身被五縛，在於門側，帝釋出入之時，輒瞋恚罵詈。見已，即便說偈白帝釋言：

&emsp;&emsp;「釋今為畏彼，&emsp;&emsp;為力不足耶？

&emsp;&emsp;能忍阿修羅，&emsp;&emsp;面前而罵辱」。

釋即答言：

&emsp;&emsp;「不以畏故忍，&emsp;&emsp;亦非力不足，

&emsp;&emsp;何有黠慧人，&emsp;&emsp;而與愚夫對」！

御者復白言：

&emsp;&emsp;「若但行忍者，&emsp;&emsp;於事則有闕，

&emsp;&emsp;愚癡者當言，&emsp;&emsp;畏怖故行忍，

&emsp;&emsp;是故當苦治，&emsp;&emsp;以智制愚癡」。

帝釋答言：

&emsp;&emsp;「我常觀察彼，&emsp;&emsp;制彼愚夫者，

&emsp;&emsp;見愚者瞋盛，&emsp;&emsp;智以靜默伏。

&emsp;&emsp;非力而為力，&emsp;&emsp;是彼愚癡力，

&emsp;&emsp;愚癡違遠法，&emsp;&emsp;於道則無有。

&emsp;&emsp;若使有大力，&emsp;&emsp;能忍於劣者，

&emsp;&emsp;是則為上忍，&emsp;&emsp;無力何有忍！

&emsp;&emsp;於他極罵辱，&emsp;&emsp;大力者能忍，

&emsp;&emsp;是則為上忍，&emsp;&emsp;無力何所忍！

&emsp;&emsp;於己及他人，&emsp;&emsp;善護大恐怖，

&emsp;&emsp;知彼瞋恚盛，&emsp;&emsp;還自守靜默，

&emsp;&emsp;於二義俱備，&emsp;&emsp;自利亦利他。

&emsp;&emsp;謂言愚夫者，&emsp;&emsp;以不見法故，

&emsp;&emsp;愚夫謂勝忍，&emsp;&emsp;重增其惡口，

&emsp;&emsp;未知忍彼罵，&emsp;&emsp;於彼常得勝。

&emsp;&emsp;於勝己行忍，&emsp;&emsp;是名恐怖忍；

&emsp;&emsp;於等者行忍，&emsp;&emsp;是名忍諍忍；

&emsp;&emsp;於劣者行忍，&emsp;&emsp;是則為上忍」。

佛告諸比丘：「釋提桓因於三十三天為自在王，常行忍辱，讚歎於忍。汝等比丘！正信非家，出家學道，亦應如是行忍，讚歎於忍，應當學」！佛說經已，諸比丘聞佛所說，歡喜奉行。

# 八；一二一四（一一一一）

<sup><font color="green">《相應部》（一一）[〈帝釋相應〉一九經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/11%20%E5%B8%9D%E9%87%8A%E7%9B%B8%E5%BA%94.md#11_19)。[《別譯》四〇經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/02.md#40)。</font></sup>

如是我聞：一時，佛住舍衛國祇樹給孤獨園。爾時，世尊告諸比丘：「過去世時，釋提桓因欲入園觀時，勅其御者，令嚴駕千馬之車，詣於園觀。御者奉勅，即嚴駕千馬之車。往白帝釋：唯俱尸迦！嚴駕已竟，唯王知時。天帝釋即下常勝殿，東向合掌禮佛。爾時，御者見即心驚毛竪，馬鞭落地。時天帝釋見御者心驚毛竪，馬鞭落地，即說偈言：

&emsp;&emsp;汝見何憂怖，&emsp;&emsp;馬鞭落於地？

御者說偈白帝釋言：

&emsp;&emsp;見王天帝釋，&emsp;&emsp;為舍脂之夫，

&emsp;&emsp;所以生恐怖，&emsp;&emsp;馬鞭落地者，

&emsp;&emsp;常見天帝釋，&emsp;&emsp;一切諸大地，

&emsp;&emsp;人天大小王，&emsp;&emsp;及四護世主，

&emsp;&emsp;三十三天眾，&emsp;&emsp;悉皆恭敬禮。

&emsp;&emsp;何處更有尊，&emsp;&emsp;尊於帝釋者！

&emsp;&emsp;而今正東向，&emsp;&emsp;合掌修敬禮。

爾時，帝釋說偈答言：

&emsp;&emsp;我實於一切，&emsp;&emsp;世間大小王，

&emsp;&emsp;及四護世主，&emsp;&emsp;三十三天眾，

<sup><font color="green">「主」，原本作「王」，依宋本改。</font></sup>

&emsp;&emsp;最為其尊主，&emsp;&emsp;故悉來恭敬。

<sup><font color="green">「主」，原本作「王」，依宋本改。</font></sup>

&emsp;&emsp;而復有世間，&emsp;&emsp;隨順等正覺，

&emsp;&emsp;名號滿天師，&emsp;&emsp;故我稽首禮。

御者復白言：

&emsp;&emsp;是必世間勝，&emsp;&emsp;故使天王釋、

&emsp;&emsp;恭敬而合掌，&emsp;&emsp;東向稽首禮。

&emsp;&emsp;我今亦當禮，&emsp;&emsp;天王所禮者。

時天帝釋舍脂之夫，說如是偈，禮佛已，乘千馬車，往詣園觀」。佛告諸比丘：「彼天帝釋於三十三天為自在王，尚恭敬佛，亦復讚歎恭敬於佛。汝等比丘！正信非家，出家學道，亦應如是恭敬於佛，亦當讚歎恭敬佛者，應當學」！佛說此經已，諸比丘聞佛所說，歡喜奉行。