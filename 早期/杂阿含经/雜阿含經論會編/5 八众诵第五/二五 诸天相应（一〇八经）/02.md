# 一三；一三三六（一〇〇七）

<sup><font color="green">《相應部》（一）[〈諸天相應〉一四經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_14)。[《別譯》二三三經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/11.md#233)。</font></sup>

如是我聞：一時，佛住舍衛國祇樹給孤獨園。時有天子，容色絕妙，來詣佛所，稽首禮足。身諸光明，遍照祇樹給孤獨園。時彼天子而說偈言：

&emsp;&emsp;「剎利兩足尊，&emsp;&emsp;𭷟牛四足勝，

&emsp;&emsp;童英為上妻，&emsp;&emsp;貴生為上子」。

爾時，世尊說偈答言：

&emsp;&emsp;「正覺兩足尊，&emsp;&emsp;生馬四足勝，

&emsp;&emsp;順夫為賢妻，&emsp;&emsp;漏盡子之上」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

# 一四；一三三七（一〇〇八）

<sup><font color="green">《相應部》（一）[〈諸天相應〉七四經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_74)。[《別譯》二三四經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/11.md#234)。</font></sup>

如是我聞：一時，佛住舍衛國祇樹給孤獨園。時有天子，容色絕妙，來詣佛所，稽首佛足。身諸光明，遍照祇樹給孤獨園。時彼天子而說偈言：

&emsp;&emsp;「從地起眾生，&emsp;&emsp;何者為最勝？

&emsp;&emsp;於空墮落者，&emsp;&emsp;復以何勝上？

&emsp;&emsp;凡所祈請處，&emsp;&emsp;何者最第一？

&emsp;&emsp;於諸言語中，&emsp;&emsp;何者為上辯」？

時有一天子，本為田家子，今得生天上。以本習故，即便說偈答彼天子：

&emsp;&emsp;「五穀從地生，&emsp;&emsp;是則為最勝。

&emsp;&emsp;種子於空中，&emsp;&emsp;落地為最勝。

&emsp;&emsp;𭷟牛資養人，&emsp;&emsp;是則依中勝。

&emsp;&emsp;愛子有所說，&emsp;&emsp;是則言中勝」。

彼發問天子語答者言：「我不問汝，何故多言輕躁妄說？我自說偈問世尊言：

&emsp;&emsp;從地起眾生，&emsp;&emsp;何者為最勝？

&emsp;&emsp;於空墮地者，&emsp;&emsp;復以何為勝？

&emsp;&emsp;凡所祈請處，&emsp;&emsp;何者為最勝？

&emsp;&emsp;於諸言語中，&emsp;&emsp;何者為上辯」？

爾時，世尊說偈答言：

&emsp;&emsp;「從下踊出者，&emsp;&emsp;三明為最上；

&emsp;&emsp;從空流下者，&emsp;&emsp;三明亦第一。

&emsp;&emsp;賢聖弟子僧，&emsp;&emsp;是師依之上。

&emsp;&emsp;如來之所說，&emsp;&emsp;諸說之最辯」。

<sup><font color="green">《相應部》（一）[〈諸天相應〉七〇經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_70)。[《別譯》二三五經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/11.md#235)。</font></sup>時彼天子復說偈言：

&emsp;&emsp;「世間幾法起？&emsp;&emsp;幾法相順可？

&emsp;&emsp;世幾法取愛？&emsp;&emsp;世幾法損減」？

爾時，世尊說偈答言：

&emsp;&emsp;「世六法等起，&emsp;&emsp;世六法順可，

&emsp;&emsp;世六法取愛，&emsp;&emsp;世六法損減」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

# 一五；一三三八（一〇〇九）

<sup><font color="green">《相應部》（一）[〈諸天相應〉六二經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_62)。[《別譯》二三六經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/11.md#236)。</font></sup>

如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，稽首佛足，退坐一面。身諸光明，遍照祇樹給孤獨園。時彼天子說偈問佛：

&emsp;&emsp;「誰持世間去？&emsp;&emsp;誰拘牽世間？

&emsp;&emsp;何等為一法，&emsp;&emsp;制御於世間」？

爾時，世尊說偈答言：

&emsp;&emsp;「心持世間去，&emsp;&emsp;心拘引世間，

&emsp;&emsp;其心為一法，&emsp;&emsp;能制御世間」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

# 一六；一三三九（一〇一〇）

<sup><font color="green">《相應部》（一）[〈諸天相應〉六四經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_64)。[《別譯》二三七經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/11.md#237)。</font></sup>

如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，稽首佛足，退坐一面。身諸光明，遍照祇樹給孤獨園。時彼天子說偈問佛：

&emsp;&emsp;「誰縛於世間？&emsp;&emsp;誰調伏令解？

&emsp;&emsp;斷除何等法，&emsp;&emsp;說名得涅槃」？

爾時，世尊說偈答言：

&emsp;&emsp;「欲能縛世間，&emsp;&emsp;調伏欲解脫，

&emsp;&emsp;斷除愛欲者，&emsp;&emsp;說名得涅槃」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

# 一七；一三四〇（一〇一一）

<sup><font color="green">《相應部》（一）[〈諸天相應〉六八經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_68)。[《別譯》二三八經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/11.md#238)。</font></sup>

如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所，稽首佛足，退坐一面。身諸光明，遍照祇樹給孤獨園。時彼天子說偈問佛：

&emsp;&emsp;「誰掩於世間？&emsp;&emsp;誰遮絡世間？

&emsp;&emsp;誰結縛眾生？&emsp;&emsp;何處建立世」？

爾時，世尊說偈答言：

&emsp;&emsp;「衰老掩世間，&emsp;&emsp;死遮絡世間，

&emsp;&emsp;愛繫縛眾生，&emsp;&emsp;法建立世間」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

# 一八；一三四一（一〇一二）

<sup><font color="green">[《別譯》二三九經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/11.md#239)。</font></sup>

如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所，稽首佛足，退坐一面。身諸光明，遍照祇樹給孤獨園。時彼天子說偈問佛：

&emsp;&emsp;「誰隱彼世間？&emsp;&emsp;誰繫於世間？

&emsp;&emsp;誰憶於眾生？&emsp;&emsp;誰建眾生幢」？

爾時，世尊說偈答言：

&emsp;&emsp;「無明覆世間，&emsp;&emsp;愛結縛眾生，

&emsp;&emsp;隱覆憶眾生，&emsp;&emsp;我慢眾生幢」。

時彼天子，即復說偈而問佛言：

&emsp;&emsp;「誰無有覆蓋？&emsp;&emsp;誰復無愛結？

&emsp;&emsp;誰即出隱覆？&emsp;&emsp;誰不建慢幢」？

爾時，世尊說偈答言：

&emsp;&emsp;「如來等正覺，&emsp;&emsp;正智心解脫，

&emsp;&emsp;不為無明覆，&emsp;&emsp;亦無愛結繫，

&emsp;&emsp;超出於隱覆，&emsp;&emsp;摧滅我慢幢」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現<sup><font color="green">攝頌，《別譯》缺。</font></sup>。

# 一九；一三四二（一〇一三）

<sup><font color="green">《相應部》（一）[〈諸天相應〉七三經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_73)。[《別譯》二四〇經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/11.md#240)。</font></sup>

如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所，稽首佛足，退坐一面。身諸光明，遍照祇樹給孤獨園。時彼天子說偈問佛：

&emsp;&emsp;「何等為上士，&emsp;&emsp;所有資財物？

&emsp;&emsp;云何善修習，&emsp;&emsp;而致於安樂？

&emsp;&emsp;云何眾味中，&emsp;&emsp;得為最上味？

&emsp;&emsp;云何眾生中，&emsp;&emsp;得為第一壽」？

爾時，世尊說偈答言：

&emsp;&emsp;「清淨信樂心，&emsp;&emsp;名士夫勝財。

&emsp;&emsp;修行於正法，&emsp;&emsp;能招安樂果。

&emsp;&emsp;真諦之妙說，&emsp;&emsp;是則味之上。

&emsp;&emsp;賢聖智慧命，&emsp;&emsp;是為壽中最」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

# 二〇；一三四三（一〇一四）

<sup><font color="green">《相應部》（一）[〈諸天相應〉五九經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_59)。[《別譯》二四一經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/11.md#241)。</font></sup>

如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所，稽首佛足，退坐一面。身諸光明，遍照祇樹給孤獨園。時彼天子說偈問佛：

&emsp;&emsp;「云何為比丘，&emsp;&emsp;同己之第二？

&emsp;&emsp;云何為比丘，&emsp;&emsp;隨順教授者？

&emsp;&emsp;比丘於何處，&emsp;&emsp;遊心自娛樂，

&emsp;&emsp;娛樂彼處已，&emsp;&emsp;能斷諸結縛」？

爾時，世尊說偈答言：

&emsp;&emsp;「信為同己二，&emsp;&emsp;智慧教授者，

&emsp;&emsp;涅槃喜樂處，&emsp;&emsp;比丘斷結縛」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

# 二一；一三四四（一〇一五）

<sup><font color="green">《相應部》（一）[〈諸天相應〉五一經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_51)。[《別譯》二四二經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/11.md#242)。</font></sup>

如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，稽首佛足。身諸光明，遍照祇樹給孤獨園。時彼天子說偈問佛：

&emsp;&emsp;「云何善至老？&emsp;&emsp;云何善建立？

&emsp;&emsp;云何為人寶？&emsp;&emsp;云何賊不奪」？

爾時，世尊說偈答言：

&emsp;&emsp;「正戒善至老，&emsp;&emsp;淨信善建立，

&emsp;&emsp;智慧為人寶，&emsp;&emsp;功德賊不奪」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

# 二二；一三四五（一〇一六）

<sup><font color="green">《相應部》（一）[〈諸天相應〉五六經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_56)。[《別譯》二四三經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/11.md#243)。</font></sup>

如是我聞：一時，佛在舍衛國祇樹給孤獨園。時有天子，容色絕妙，於後夜時<sup><font color="green">「於後夜時」，原本缺，依明本補。</font></sup>，來詣佛所，稽首佛足。身諸光明，遍照祇樹給孤獨園。時彼天子說偈問佛：

&emsp;&emsp;「何法生眾生？&emsp;&emsp;何等前驅馳？

&emsp;&emsp;云何起生死？&emsp;&emsp;何者不解脫」？

爾時，世尊說偈答言：

&emsp;&emsp;「愛欲生眾生，&emsp;&emsp;意在前驅馳，

&emsp;&emsp;眾生起生死，&emsp;&emsp;苦法不解脫」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

# 二三；一三四六（一〇一七）

<sup><font color="green">《相應部》（一）[〈諸天相應〉五七經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_57)。[《別譯》二四四經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/12.md#244)。</font></sup>

如是我聞：一時，佛在舍衛國祇樹給孤獨園。時有天子，容色絕妙，於後夜時，來詣佛所，稽首佛足。身諸光明，遍照祇樹給孤獨園。時彼天子說偈問佛：

&emsp;&emsp;「何法生眾生？&emsp;&emsp;何等前驅馳？

&emsp;&emsp;云何起生死？&emsp;&emsp;何法可依怙」？

爾時，世尊說偈答言：

&emsp;&emsp;「愛欲生眾生，&emsp;&emsp;意在前驅馳，

&emsp;&emsp;眾生起生死，&emsp;&emsp;業者可依怙」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

# 二四；一三四七（一〇一八）

<sup><font color="green">《相應部》（一）[〈諸天相應〉五五經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_55)。[《別譯》二四五經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/12.md#245)。</font></sup>

如是我聞：一時，佛在舍衛國祇樹給孤獨園。時有天子，容色絕妙，於後夜時，來詣佛所，稽首佛足。身諸光明，遍照祇樹給孤獨園。時彼天子說偈問佛：

&emsp;&emsp;「何法生眾生？&emsp;&emsp;何等前驅馳？

&emsp;&emsp;云何起生死？&emsp;&emsp;何法甚可畏」？

爾時，世尊說偈答言：

&emsp;&emsp;「愛欲生眾生，&emsp;&emsp;意在前驅馳，

&emsp;&emsp;眾生起生死，&emsp;&emsp;業為甚可畏」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

# 二五；一三四八（一〇一九）

<sup><font color="green">《相應部》（一）[〈諸天相應〉五八經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_58)。[《別譯》二四六經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/12.md#246)。</font></sup>

如是我聞：一時，佛在舍衛國祇樹給孤獨園。時有天子，容色絕妙，於後夜時，來詣佛所，稽首佛足。身諸光明，遍照祇樹給孤獨園。時彼天子說偈問佛：

&emsp;&emsp;「何名為非道？&emsp;&emsp;云何日夜遷？

&emsp;&emsp;云何垢梵行？&emsp;&emsp;云何累世間」？

爾時，世尊說偈答言：

&emsp;&emsp;「貪欲名非道，&emsp;&emsp;壽命日夜遷，

&emsp;&emsp;女人梵行垢，&emsp;&emsp;女則累世間。

&emsp;&emsp;熾然修梵行，&emsp;&emsp;已洗諸非小」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。