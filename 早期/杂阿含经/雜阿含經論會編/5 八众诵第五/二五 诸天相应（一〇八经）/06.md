# 五七；一三八〇（一二六七）

<sup><font color="green">《相應部》（一）[〈諸天相應〉一經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_1)。[《別譯》一八〇經]。</font></sup>

<sup><font color="green">《雜阿含經》卷四八。</font></sup>如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所，稽首佛足，退坐一面。身諸光明，遍照祇樹給孤獨園。時彼天子白佛言：「世尊！比丘，比丘度駛流耶」？佛言：「如是，天子」！天子復問：「無所攀緣，亦無所住，度駛流耶」？佛言：「如是，天子」！天子復問：「無所攀緣，亦無所住而度駛流，其義云何」？佛言：「天子！我如是如是抱，如是如是直進，則不為水之所㵱。如是如是不抱，如是如是不直進，則為水所㵱。如是天子！名為無所攀緣，亦無所住而度駛流」。時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

# 五八；一三八一（一二六八）

<sup><font color="green">《相應部》（一）[〈諸天相應〉二經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_2)。[《別譯》一七九經]。</font></sup>

如是我聞：一時，佛住舍衛國祇樹給孤獨園。時有一天子，容色絕妙，於後夜時來詣佛所，稽首佛足，退坐一面。其身光明，遍照祇樹給孤獨園。時彼天子白佛言：「比丘！知一切眾生所著、所集，決定解脫，廣解脫，極廣解脫耶」？佛告天子：「我悉知一切眾生所著、所集，決定解脫，廣解脫，極廣解脫」。天子白佛：「比丘云何知一切眾生所著、所集，決定解脫，廣解脫，極廣解脫」？佛告天子：「愛喜滅盡，我心解脫。心解脫已，故知一切眾生所著、所集，決定解脫，廣解脫，極廣解脫」。時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

# 五九；一三八二（一二六九）

<sup><font color="green">《相應部》（二）[〈天子相應〉一五經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/02%20%E5%A4%A9%E5%AD%90%E7%9B%B8%E5%BA%94.md#2_15)。[《別譯》一七八經]。</font></sup>

如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所，稽首佛足。身諸光明，遍照祇樹給孤獨園。時彼天子說偈問佛：

&emsp;&emsp;「誰度於諸流，&emsp;&emsp;晝夜勤精進，

&emsp;&emsp;不攀亦不住，&emsp;&emsp;何染而不著」？

爾時，世尊說偈答言：

&emsp;&emsp;「一切戒具足，&emsp;&emsp;智慧善正受，

&emsp;&emsp;內思惟繫念，&emsp;&emsp;度難度諸流。

&emsp;&emsp;不樂於欲想，&emsp;&emsp;超越於色結，

&emsp;&emsp;不繫亦不住，&emsp;&emsp;於染亦不著」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

&emsp;&emsp;（牟鋑及天女，&emsp;&emsp;四轉輪、髻髮，

&emsp;&emsp;睡厭、極難盡，&emsp;&emsp;伊尼延、駛流，

&emsp;&emsp;&emsp;&emsp;無縛著、解脫，&emsp;&emsp;而能得濟度）。

<sup><font color="green">攝頌見《別譯》卷九（大正二．四三九上）。[「牟鋑及天女四轉輪」三經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/09.md#175)，與前三九——四一經相當，次第有異。依《別譯》，前一攝頌，應在此頌後。</font></sup>

# 六〇；一三八三（一二七〇）

<sup><font color="green">[《別譯》二六九經]。</font></sup>

如是我聞：一時，佛住王舍城山谷精舍。時有拘迦尼，是光明天女，容色絕妙，於後夜時，來詣佛所，稽首佛足。身諸光明，遍照山谷。時拘迦尼天女而說偈言：

&emsp;&emsp;「其心不為惡，&emsp;&emsp;及身、口，世間

&emsp;&emsp;五欲悉虛空，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者」。

佛告天女：「如是，如是！

&emsp;&emsp;其心不為惡，&emsp;&emsp;及身、口，世間

&emsp;&emsp;五欲悉虛空，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者」。

時拘迦那娑天女聞佛所說，歡喜隨喜，稽首佛足，即沒不現。

爾時世尊夜過晨朝，入於僧中，敷尼師壇，於大眾前坐。告諸比丘：「昨日後夜<sup><font color="green">「後夜」，原本作「夜後」，今改。</font></sup>，有拘迦那天女，容色絕妙，來詣我所，稽首我足，退坐一面，而說偈言：

&emsp;&emsp;其心不為惡，&emsp;&emsp;及身、口，世間

&emsp;&emsp;五欲悉虛空，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者。

&emsp;&emsp;我即答言：&emsp;&emsp;如是，天女！

&emsp;&emsp;如是，天女！

&emsp;&emsp;其心不為惡，&emsp;&emsp;及身、口，世間

&emsp;&emsp;五欲悉虛空，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者。

說是語時，拘迦尼天女聞我所說，歡喜隨喜，稽首我足，即沒不現」。佛說此經已，諸比丘聞佛所說，歡喜奉行。

# 六一；一三八四（一二七一）

<sup><font color="green">[《別譯》二七〇經]。</font></sup>

如是我聞：一時，佛住王舍城山谷精舍。爾時，尊者阿難告諸比丘：「我今當說四句法經，諦聽，善思，當為汝說。何等為四句法經」？爾時，尊者阿難即說偈言：

&emsp;&emsp;「其心不為惡，&emsp;&emsp;及身、口，世間

&emsp;&emsp;五欲悉虛空，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者。

諸比丘！是名四句法經」。爾時，有一異婆羅門，去尊者阿難不遠，為諸年少婆羅門受誦經。時彼婆羅門作是念：若沙門阿難所說偈，於我所說經，便是非人所說。時彼婆羅門，即往詣佛所，與世尊面相問訊，慰勞已，退坐一面。白佛言：「瞿曇，沙門！阿難所說偈言：

&emsp;&emsp;其心不為惡，&emsp;&emsp;及身、口，世間

&emsp;&emsp;五欲悉虛空，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者。

如是等所說，則是非人語，非為人語」。佛告婆羅門：「如是，如是，婆羅門！是非人語，非為人語也。時有拘迦尼天女來詣我所，稽首我足，退坐一面而說偈言：

&emsp;&emsp;其心不為惡，&emsp;&emsp;及身、口，世間

&emsp;&emsp;五欲悉虛空，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者。

我時答言：如是，如是！如天女所言：

&emsp;&emsp;其心不為惡，&emsp;&emsp;及身、口，世間

&emsp;&emsp;五欲悉虛空，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者。

是故婆羅門當知！此所說偈，是非人所說、非是人所說也」。佛說此經已，彼婆羅門聞佛所說，歡喜隨喜，禮佛足而去。

# 六二；一三八五（一二七二）

如是我聞：一時，佛住王舍城山谷精舍。時有拘迦那娑天女，是光明天女，起大電光熾然，歸佛、歸法、歸比丘僧，來詣佛所，稽首佛足，退坐一面。其身光明，普照山谷。即於佛前而說偈言：

&emsp;&emsp;「其心不為惡，&emsp;&emsp;及身、口，世間

&emsp;&emsp;五欲悉虛空，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者」。

爾時，世尊告天女言：「如是，如是，天女！如汝所說。

&emsp;&emsp;其心不為惡，&emsp;&emsp;及身、口，世間

&emsp;&emsp;五欲悉虛空，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者」。

爾時，拘迦那娑天女聞佛所說，歡喜隨喜，稽首佛足，即沒不現。

爾時，世尊夜過晨朝，入僧中，敷尼師壇，於大眾前坐。告諸比丘：「於昨後夜，拘迦那娑天女，光明之天女，來詣我所，稽首我足，退坐一面，而說偈言：

&emsp;&emsp;其心不為惡，&emsp;&emsp;及身、口，世間

&emsp;&emsp;五欲悉虛空，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者。

&emsp;&emsp;我時答言：&emsp;&emsp;如是，天女！

&emsp;&emsp;如是，天女！&emsp;&emsp;如汝所說。

&emsp;&emsp;其心不為惡，&emsp;&emsp;及身、口，世間

&emsp;&emsp;五欲悉虛空，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者。

&emsp;&emsp;拘迦那天女，&emsp;&emsp;電光炎熾然，

&emsp;&emsp;敬禮佛、法、僧，&emsp;&emsp;說偈義饒益」。

佛說此經已，諸比丘聞佛所說，歡喜奉行。

# 六三；一三八六（一二七三）

<sup><font color="green">《相應部》（一）[〈諸天相應〉四〇經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_40)與此經前分相當。[《別譯》二七一經]。</font></sup>

如是我聞：一時，佛住王舍城山谷精舍。時有拘迦那娑天女，光明之天女，放電光明，炎照熾然。於後夜時，來詣佛所，稽首佛足，退坐一面。其身光明，普照山谷。即於佛前而說偈言：

&emsp;&emsp;「我能廣分別，&emsp;&emsp;如來正法律，

&emsp;&emsp;今且但略說，&emsp;&emsp;足以表其心。

&emsp;&emsp;其心不為惡，&emsp;&emsp;及身、口，世間

&emsp;&emsp;五欲悉虛空，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者」。

&emsp;&emsp;佛告天女：&emsp;&emsp;「如是，天女！

&emsp;&emsp;如是，天女！&emsp;&emsp;如汝所說。

&emsp;&emsp;其心不為惡，&emsp;&emsp;及身、口，世間

&emsp;&emsp;五欲悉虛空，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者」。

時拘迦那娑天女，聞佛所說，歡喜稽首，即沒不現。

爾時，世尊夜過晨朝，入於僧前，於大眾中，敷座而坐。告諸比丘：「昨後夜時，拘迦那娑天女來詣我所，恭敬作禮，退坐一面，而說偈言：

&emsp;&emsp;我能廣分別，&emsp;&emsp;如來正法律，

&emsp;&emsp;今且但略說，&emsp;&emsp;足已表我心。

&emsp;&emsp;其心不為惡，&emsp;&emsp;及身、口，世間

&emsp;&emsp;五欲悉虛空，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者。

&emsp;&emsp;我時答言：&emsp;&emsp;如是，天女！

&emsp;&emsp;如汝所說。

&emsp;&emsp;其心不為惡，&emsp;&emsp;及身、口，世間

&emsp;&emsp;五欲悉虛偽，&emsp;&emsp;正智、正繫念，
&emsp;&emsp;
&emsp;&emsp;習近眾苦，&emsp;&emsp;非義和合者。

時彼天女聞我所說，歡喜隨喜，稽首我足，即沒不現」。佛說此經已，諸比丘聞佛所說，歡喜奉行。

# 六四；一三八七（一二七四）

<sup><font color="green">《相應部》（一）[〈諸天相應〉三九經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_39)與此經前分相當。[《別譯》二七二經]。</font></sup>

如是我聞：一時，佛住毘舍離獼猴池側重閣講堂。時有拘迦那娑天女，朱盧陀天女，容色絕妙，於後夜時，來詣佛所，稽首佛足，退坐一面。其身光明，遍照一切獼猴池側。時朱盧陀天女說偈白佛：

&emsp;&emsp;「大師等正覺，&emsp;&emsp;住毘舍離國，

&emsp;&emsp;拘迦那、朱盧，&emsp;&emsp;稽首恭敬禮。

&emsp;&emsp;我昔未曾聞，&emsp;&emsp;牟尼正法律，

&emsp;&emsp;今乃得親見，&emsp;&emsp;現前說正法。

&emsp;&emsp;若於聖法律，&emsp;&emsp;惡慧生厭惡，

&emsp;&emsp;必當墮惡道，&emsp;&emsp;長夜受諸苦。

&emsp;&emsp;若於聖法律，&emsp;&emsp;正念律儀備，

&emsp;&emsp;彼則生天上，&emsp;&emsp;長夜受安樂」。

拘迦那<sup><font color="green">「那」，原本缺，依宋本補。</font></sup>娑天女復說偈言：

&emsp;&emsp;「其心不為惡，&emsp;&emsp;及身、口，世間

&emsp;&emsp;五欲悉虛偽，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者」。

佛告天女：「如是，如是，如汝所說。

&emsp;&emsp;其心不為惡，&emsp;&emsp;及身、口，世間

&emsp;&emsp;五欲悉虛偽，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者」。

時彼天女聞佛所說，歡喜隨喜，即沒不現。

爾時，世尊夜過晨朝，入僧中，敷座而坐。告諸比丘：「昨後夜時，有二天女，容色絕妙，來詣我所，為我作禮，退坐一面。朱盧陀天女而說偈言：

&emsp;&emsp;大師等正覺，&emsp;&emsp;住毘舍離國，

&emsp;&emsp;我拘迦那娑，&emsp;&emsp;及以朱盧陀，

&emsp;&emsp;如是二天女，&emsp;&emsp;稽首禮佛足。

&emsp;&emsp;我昔未曾聞，&emsp;&emsp;牟尼正法律，

&emsp;&emsp;今乃見正覺，&emsp;&emsp;演說微妙法。

&emsp;&emsp;若於正法律，&emsp;&emsp;厭惡住惡慧，

&emsp;&emsp;必墮於惡道，&emsp;&emsp;長夜受大苦。

&emsp;&emsp;若於正法律，&emsp;&emsp;正念律儀備，

&emsp;&emsp;生善趣天上，&emsp;&emsp;長夜受安樂。

拘迦那娑<sup><font color="green">「娑」，原本缺，依宋本補。</font></sup>天女復說偈言：

&emsp;&emsp;其心不為惡，&emsp;&emsp;及身、口，世間

&emsp;&emsp;五欲悉虛偽，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者。

&emsp;&emsp;我時答言：&emsp;&emsp;如是，如是，

&emsp;&emsp;如汝所說。

&emsp;&emsp;其心不為惡，&emsp;&emsp;及身、口，世間

&emsp;&emsp;五欲悉虛偽，&emsp;&emsp;正智、正繫念，

&emsp;&emsp;不習近眾苦，&emsp;&emsp;非義和合者」。

佛說此經已，諸比丘聞佛所說，歡喜奉行。

# 六五；一三八八（一二七五）

<sup><font color="green">《相應部》（一）[〈諸天相應〉二二經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_22)。[《別譯》二七三經]。</font></sup>

如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，稽首佛足，退坐一面。其身光明，遍照祇樹給孤獨園。時彼天子而說偈言：

&emsp;&emsp;「無觸不報觸，&emsp;&emsp;觸則以觸報，

&emsp;&emsp;以觸報觸故，&emsp;&emsp;不瞋不招瞋」。

爾時，世尊說偈答言：

&emsp;&emsp;「有於不瞋人，&emsp;&emsp;而加之以瞋，

<sup><font color="green">「有」，宋本作「不」。</font></sup>

&emsp;&emsp;清淨之正士，&emsp;&emsp;離諸煩惱結。

&emsp;&emsp;於彼起惡心，&emsp;&emsp;惡心還自中，

&emsp;&emsp;如逆風揚塵，&emsp;&emsp;還自坌其身」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

# 六六；一三八九（一二七六）

<sup><font color="green">《相應部》（二）[〈天子相應〉二二經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/02%20%E5%A4%A9%E5%AD%90%E7%9B%B8%E5%BA%94.md#2_22)前文。[《別譯》二七四經]。</font></sup>

如是我聞：一時，佛住舍衛國祇樹給孤獨園。時有一天子，容色絕妙，來詣佛所，稽首佛足。身諸光明，遍照祇樹給孤獨園。時彼天子而說偈言：

&emsp;&emsp;「愚癡人所行，&emsp;&emsp;不合於黠慧，

&emsp;&emsp;自所行惡行，&emsp;&emsp;為自惡知識，

&emsp;&emsp;所造眾惡行，&emsp;&emsp;終獲苦果報」。

爾時，世尊說偈答言：

&emsp;&emsp;「既作不善業，&emsp;&emsp;終則受諸惱，

&emsp;&emsp;造業雖歡喜，&emsp;&emsp;啼泣受其報。

&emsp;&emsp;造諸善業者，&emsp;&emsp;終則不熱惱，

&emsp;&emsp;歡喜而造業，&emsp;&emsp;安樂受其報」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。