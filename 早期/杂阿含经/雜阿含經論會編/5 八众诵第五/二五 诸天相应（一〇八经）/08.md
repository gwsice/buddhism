# 七五；一三九八（一二八五）

<sup><font color="green">[《別譯》二八三經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/16.md#283)。</font></sup>

如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，稽首佛足，退坐一面。其身光明，遍照祇樹給孤獨園。時彼天子說偈問佛：

&emsp;&emsp;「何法起應滅？&emsp;&emsp;何生應防護？

&emsp;&emsp;何法應當離？&emsp;&emsp;等觀何得樂」？

爾時，世尊說偈答言：

&emsp;&emsp;「瞋恚起應滅，&emsp;&emsp;貪生逆防護，

&emsp;&emsp;無明應捨離，&emsp;&emsp;等觀真諦樂。

&emsp;&emsp;欲生諸煩惱，&emsp;&emsp;欲為生苦本，

&emsp;&emsp;調伏煩惱者，&emsp;&emsp;眾苦則調伏；

&emsp;&emsp;調伏眾苦者，&emsp;&emsp;煩惱亦調伏」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

於是天子聞佛所說，歡喜隨喜，稽首佛足，即沒不現。

# 七六；一三九九（一二八六）

<sup><font color="green">《相應部》（一）[〈諸天相應〉三四經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_34)。[《別譯》二八四經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/16.md#284)。</font></sup>

如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，稽首佛足，退坐一面。其身光明，遍照祇樹給孤獨園。時彼天子說偈問佛：

&emsp;&emsp;「若人行放逸，&emsp;&emsp;愚癡。離惡慧，

&emsp;&emsp;禪思不放逸，&emsp;&emsp;疾得盡諸漏」！

爾時，世尊說偈答言：

&emsp;&emsp;「非世間眾事，&emsp;&emsp;是則之為欲，

&emsp;&emsp;心法馳覺想，&emsp;&emsp;是名士夫欲。

&emsp;&emsp;世間種種事，&emsp;&emsp;常在於世間，

&emsp;&emsp;智慧修禪思，&emsp;&emsp;愛欲永潛伏。

&emsp;&emsp;信為士夫伴，&emsp;&emsp;不信則不度，

&emsp;&emsp;信增其名稱，&emsp;&emsp;命終得生天。

&emsp;&emsp;於身虛空想，&emsp;&emsp;名色不堅固，

&emsp;&emsp;不著名色者，&emsp;&emsp;遠離於積聚。

&emsp;&emsp;觀此真實義，&emsp;&emsp;如解脫哀愍，

&emsp;&emsp;由斯智慧故，&emsp;&emsp;世稱歎供養。

&emsp;&emsp;能斷眾雜相，&emsp;&emsp;超絕生死流，

&emsp;&emsp;超度諸流已，&emsp;&emsp;是名為比丘」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

於是天子聞佛所說，歡喜隨喜，稽首佛足，即沒不現。

# 七七；一四〇〇（一二八七）

<sup><font color="green">《相應部》（一）[〈諸天相應〉三一經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_31)。[《別譯》二八五經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/16.md#285)。</font></sup>

如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，稽首佛足。其身光明，遍照祇樹給孤獨園。時彼天子說偈問佛：

&emsp;&emsp;「與何人同處？&emsp;&emsp;復與誰共事？

&emsp;&emsp;知何等人法？&emsp;&emsp;名為勝非惡」？

爾時，世尊說偈答言：

&emsp;&emsp;「與正士同遊，&emsp;&emsp;正士同其事，

&emsp;&emsp;解知正士法，&emsp;&emsp;是則勝非惡」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

# 七八；一四〇一（一二八八）

<sup><font color="green">《相應部》（一）[〈諸天相應〉三二經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_32)。[《別譯》二八六經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/16.md#286)。</font></sup>

如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，稽首佛足，退坐一面。其身光明，遍照祇樹給孤獨園。時彼天子而說偈言：

&emsp;&emsp;「慳悋生於心，&emsp;&emsp;不能行布施；

&emsp;&emsp;明智求福者，&emsp;&emsp;乃能行其惠」。

爾時，世尊說偈答言：

&emsp;&emsp;「怖畏不行施，&emsp;&emsp;常得不施怖，

&emsp;&emsp;怖畏於飢渴，&emsp;&emsp;慳惜從怖生。

&emsp;&emsp;此世及他世，&emsp;&emsp;常癡飢渴畏，

&emsp;&emsp;死則不隨無，&emsp;&emsp;獨往無資糧。

<sup><font color="green">「無」，原本作「死」，依宋本改。</font></sup>

&emsp;&emsp;少財能施者，&emsp;&emsp;多財難亦捨，

&emsp;&emsp;難捨而能捨，&emsp;&emsp;是則為難施。

&emsp;&emsp;無知者不覺，&emsp;&emsp;慧者知難知，

&emsp;&emsp;以法養妻子，&emsp;&emsp;少財淨心施。

&emsp;&emsp;百千邪盛會，&emsp;&emsp;所獲其福利，

<sup><font color="green">「邪」，原本作「耶」，依宋本改。</font></sup>

&emsp;&emsp;比前如法施，&emsp;&emsp;十六不及一。

&emsp;&emsp;打縛惱眾生，&emsp;&emsp;所得諸財物，

&emsp;&emsp;惠施安國土，&emsp;&emsp;是名有罪施，

&emsp;&emsp;方之平等施，&emsp;&emsp;稱量所不及。

&emsp;&emsp;如法不行非，&emsp;&emsp;所得財物施，

&emsp;&emsp;難施而行施，&emsp;&emsp;是應賢聖施，

&emsp;&emsp;所往常獲福，&emsp;&emsp;壽終上生天」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

時彼天子聞佛所說，歡喜隨喜，稽首佛足，即沒不現。

# 七九；一四〇二（一二八九）

<sup><font color="green">《相應部》（一）[〈諸天相應〉三八經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/01%E6%9C%89%E5%81%88%E7%AF%87/01%20%E8%AF%B8%E5%A4%A9%E7%9B%B8%E5%BA%94.md#1_38)。[《別譯》二八七經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/16.md#287)。</font></sup>

如是我聞：一時，佛住王舍城金婆羅山金婆羅鬼神住處石室中。爾時，世尊金鎗刺足，未經幾時，起身苦痛；能得捨心，正智、正念，堪忍自安，無退減想。彼有山神天子八人，作是念：今日世尊住王舍城金婆羅山金婆羅鬼神住處石室中，金鎗刺足，起身苦痛，而能捨心，正念、正智，堪忍自安，無所退減，我等當往面前讚歎。作是念已，往詣佛所，稽首禮足，退住一面。第一天神說偈歎言：

&emsp;&emsp;「沙門瞿曇，&emsp;&emsp;人中師子！

&emsp;&emsp;身遭苦痛，&emsp;&emsp;堪忍自安，

&emsp;&emsp;正智、正念，&emsp;&emsp;無所退減」。

第二天子復讚歎言：

&emsp;&emsp;「大士之大龍，&emsp;&emsp;大士之牛王，

&emsp;&emsp;大士夫勇力，&emsp;&emsp;大士夫良馬，

&emsp;&emsp;大士夫上首，&emsp;&emsp;大士夫之勝」！

第三天子復讚歎言：

&emsp;&emsp;「此沙門瞿曇，&emsp;&emsp;士夫分陀利！

&emsp;&emsp;身生諸苦痛，&emsp;&emsp;而能行捨心，

&emsp;&emsp;正智、正念住，&emsp;&emsp;堪忍以自安，

&emsp;&emsp;而無所退減」。

第四天子復讚歎言：「若有於沙門瞿曇士夫分陀利所說，違反嫌責，當知斯等長夜當得不饒益苦，唯除不知真實者」。

第五天子復說偈言：

&emsp;&emsp;「觀彼三昧定，&emsp;&emsp;善住於正受，

&emsp;&emsp;解脫離諸塵，&emsp;&emsp;不踊亦不沒，

&emsp;&emsp;其心安隱住，&emsp;&emsp;而得心解脫」。

第六天子復說偈言：

&emsp;&emsp;「經歷五百歲，&emsp;&emsp;誦婆羅門典，

&emsp;&emsp;精勤修苦行，&emsp;&emsp;不解脫離塵，

&emsp;&emsp;是則卑下類，&emsp;&emsp;不得度彼岸」。

第七天子復說偈言：

&emsp;&emsp;「為欲之所迫，&emsp;&emsp;持戒之所縛，

&emsp;&emsp;勇捍行苦行，&emsp;&emsp;經歷於百年，

&emsp;&emsp;其心不解脫，&emsp;&emsp;不離於塵垢，

&emsp;&emsp;是則卑下類，&emsp;&emsp;不度於彼岸」。

第八天子復說偈言：

&emsp;&emsp;「心居憍慢欲，&emsp;&emsp;不能自調伏，

&emsp;&emsp;不得三昧定，&emsp;&emsp;牟尼之正受。

&emsp;&emsp;獨一居山林，&emsp;&emsp;其心常放逸，

&emsp;&emsp;於彼死魔軍，&emsp;&emsp;不得度彼岸」。

時彼山神天子八人，各各讚歎已，稽首佛足，即沒不現。

&emsp;&emsp;（垂下及遮止，&emsp;&emsp;名稱及技能，

&emsp;&emsp;彈琴并棄捨，&emsp;&emsp;種別、善丈夫，

&emsp;&emsp;慳貪不惠施，&emsp;&emsp;八天為第十）。

<sup><font color="green">攝頌見《別譯》卷一四（大正二．四七四上）</font></sup>

# 八〇；一四〇三（一二九〇）

<sup><font color="green">[《別譯》二八八經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/16.md#288)。</font></sup>

如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，稽首佛足，退坐一面。其身光明，遍照祇樹給孤獨園。時彼天子而說偈言：

&emsp;&emsp;「廣無過於地，&emsp;&emsp;深無踰於海，

&emsp;&emsp;高無過須彌，&emsp;&emsp;大士無毘紐」。

爾時，世尊說偈答言：

&emsp;&emsp;「廣無過於愛，&emsp;&emsp;深無踰於腹，

&emsp;&emsp;高莫過憍慢，&emsp;&emsp;大士無勝佛」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

於是天子聞佛所說，歡喜隨喜，稽首佛足，即沒不現。

# 八一；一四〇四（一二九一）

<sup><font color="green">[《別譯》二八九經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/16.md#289)。</font></sup>

如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，稽首佛足，退坐一面。其身光明，遍照祇樹給孤獨園。時彼天子說偈問佛：

&emsp;&emsp;「何物火不燒？&emsp;&emsp;何風不能吹？

&emsp;&emsp;水災壞大地，&emsp;&emsp;何物不流散？

<sup><font color="green">「水」，原本作「火」，依清本改。</font></sup>

&emsp;&emsp;惡王及盜賊，&emsp;&emsp;強劫人財物，

&emsp;&emsp;何男子女人，&emsp;&emsp;不為其所奪？

&emsp;&emsp;云何珍寶藏，&emsp;&emsp;終竟不亡失」？

爾時，世尊說偈答言：

&emsp;&emsp;「福火所不燒，&emsp;&emsp;福風不能吹，

&emsp;&emsp;水災壞大地，&emsp;&emsp;福水不流散。

&emsp;&emsp;惡王及盜賊，&emsp;&emsp;強奪人財寶，

&emsp;&emsp;若男子女人，&emsp;&emsp;福不被劫奪。

&emsp;&emsp;樂報之寶藏，&emsp;&emsp;終竟不亡失」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

於是天子聞佛所說，歡喜隨喜，即沒不現。

# 八二；一四〇五（一二九二）

<sup><font color="green">[《別譯》二九〇經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/16.md#290)。</font></sup>

如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，稽首佛足，退坐一面。其身光明，遍照祇樹給孤獨園。時彼天子說偈問佛：

&emsp;&emsp;「誰當持資粮？&emsp;&emsp;何物賊不劫？

&emsp;&emsp;何人劫而遮？&emsp;&emsp;何人劫不遮？

&emsp;&emsp;何人常來詣，&emsp;&emsp;智慧者喜樂」？

爾時，世尊說偈答言：

&emsp;&emsp;「信者持資粮，&emsp;&emsp;福德劫不奪，

&emsp;&emsp;賊劫奪則遮，&emsp;&emsp;沙門奪歡喜。

&emsp;&emsp;沙門常來詣，&emsp;&emsp;智慧者欣樂」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

於是天子聞佛所說，歡喜隨喜，稽首佛足，即沒不現。

# 八三；一四〇六（一二九三）

<sup><font color="green">[《別譯》二九二經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/16.md#292)。</font></sup>

如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所，稽首佛足，退坐一面。身諸光明，遍照祇樹給孤獨園。時彼天子說偈問佛：

&emsp;&emsp;「一切相映障，&emsp;&emsp;知一切世間，

&emsp;&emsp;樂安慰一切，&emsp;&emsp;唯願世尊說！

&emsp;&emsp;云何是世間，&emsp;&emsp;最為難得者」？

是時，世尊說偈答言：

&emsp;&emsp;「為主而行忍，&emsp;&emsp;無財而欲施，

&emsp;&emsp;遭難而行法，&emsp;&emsp;富貴修遠離，

&emsp;&emsp;如是四法者，&emsp;&emsp;是則為最難」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

於是天子聞佛所說，歡喜隨喜，稽首佛足，即沒不現<sup><font color="green">《雜阿含經》卷四八終。</font></sup>。

# 八四；一四〇七（一二九四）

<sup><font color="green">[《別譯》二九一經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/16.md#291)。</font></sup>

<sup><font color="green">《雜阿含經》卷四九。</font></sup>如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，稽首佛足，退坐一面。其身光明，遍照祇樹給孤獨園。時彼天子說偈問佛：

&emsp;&emsp;「大力自在樂，&emsp;&emsp;所求無不得，

&emsp;&emsp;何復勝於彼，&emsp;&emsp;一切所欲備」？

爾時，世尊說偈答言：

&emsp;&emsp;「大力自在樂，&emsp;&emsp;彼則無所求，

&emsp;&emsp;若有求欲者，&emsp;&emsp;是苦非為樂。

&emsp;&emsp;於求已過去，&emsp;&emsp;是則樂於彼」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

於是天子聞佛所說，歡喜隨喜，稽首佛足，即沒不現。

# 八五；一四〇八（一二九五）

<sup><font color="green">[《別譯》二九三經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/16.md#293)。</font></sup>

如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，稽首佛足，退坐一面。其身光明，遍照祇樹給孤獨園。時彼天子說偈問佛：

&emsp;&emsp;「車從何處起？&emsp;&emsp;誰能轉於車？

&emsp;&emsp;車轉至何所？&emsp;&emsp;何故壞磨滅」？

爾時，世尊說偈答言：

&emsp;&emsp;「車從諸業起，&emsp;&emsp;心識轉於車，

<sup><font color="green">「轉」，原本作「能」，依宋本改。</font></sup>

&emsp;&emsp;隨因而轉至，&emsp;&emsp;因壞車則亡」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

於是天子聞佛所說，歡喜隨喜，稽首佛足，即沒不現。

# 八六；一四〇九（一二九六）

<sup><font color="green">[《別譯》二九四經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/16.md#294)。</font></sup>

如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，稽首佛足，退坐一面。其身光明，遍照祇樹給孤獨園。時彼天子白佛言：「世尊！拘屢陀王女修波羅提沙，今日生子」。佛告天子：「此則不善，非是善」。時彼天子即說偈言：

&emsp;&emsp;「人生子為樂，&emsp;&emsp;世間有子歡，

&emsp;&emsp;父母年老衰，&emsp;&emsp;子則能奉養。

&emsp;&emsp;瞿曇何故說，&emsp;&emsp;生子為不善」？

爾時，世尊說偈答言：

&emsp;&emsp;「當知恆無常，&emsp;&emsp;純空陰非子，

&emsp;&emsp;生子常得苦，&emsp;&emsp;愚者說言樂，

&emsp;&emsp;是故我說言，&emsp;&emsp;生子非為善。

&emsp;&emsp;非善為善像，&emsp;&emsp;念像不可念，

&emsp;&emsp;實苦貌似樂，&emsp;&emsp;放逸所踐蹈」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

於是天子聞佛所說，歡喜隨喜，稽首佛足，即沒不現。

# 八七；一四一〇（一二九七）

<sup><font color="green">[《別譯》二九五經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/17.md#295)。</font></sup>

如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，稽首佛足，退坐一面。其身光明，遍照祇樹給孤獨園。時彼天子說偈問佛：

&emsp;&emsp;「云何數所數？&emsp;&emsp;云何數不隱？

&emsp;&emsp;云何數中數？&emsp;&emsp;云何說言說」？

爾時，世尊說偈答言：

&emsp;&emsp;「佛法難測量，&emsp;&emsp;二流不顯現，

&emsp;&emsp;若彼名及色，&emsp;&emsp;滅盡悉無餘。

&emsp;&emsp;是名數所數，&emsp;&emsp;彼數不隱藏，

&emsp;&emsp;是彼數中數，&emsp;&emsp;是則說名數」。

時彼天子復說偈言：

&emsp;&emsp;「久見婆羅門，&emsp;&emsp;逮得般涅槃，

&emsp;&emsp;一切怖已過，&emsp;&emsp;永超世恩愛」。

於時天子聞佛所說，歡喜隨喜，稽首佛足，即沒不現。