八眾誦第五<sup><font color="green">〈八眾誦第五〉，原本自卷三八起，卷五〇止，共一三卷，與《相應部》第一〈有偈篇〉相當。本誦分一一相應，次第為：〈比丘〉，〈魔〉，〈帝釋〉，〈剎利〉，〈婆羅門〉，〈梵天〉，〈比丘尼〉，〈婆耆舍〉，〈諸天〉，〈夜叉〉，〈林〉。以下均無《論》。</font></sup>

十七　比丘相應<sup><font color="green">〈比丘相應〉，共二二經。與《相應部》（二一）〈比丘相應〉相當。</font></sup>

# 一；一一六五（一〇六二）

<sup><font color="green">《相應部》（二一）[〈比丘相應〉五經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/02%E5%9B%A0%E7%BC%98%E7%AF%87/21%20%E6%AF%94%E4%B8%98%E7%9B%B8%E5%BA%94.md#21_5)。[《別譯雜阿含經》（以下簡稱《別譯》）一經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/01.md#1)。</font></sup>

<sup><font color="green">《雜阿含經》卷三八。</font></sup>如是我聞：一時，佛住舍衛國祇樹給孤獨園。時有尊者善生，新剃鬚髮，著袈裟衣，正信非家，出家學道，來詣佛所，稽首佛足，退坐一面。爾時，世尊告諸比丘：「諸比丘！當知此善生善男子，有二處端嚴：一者、剃除鬚髮，著袈裟衣，正信非家，出家學道。二者、盡諸有漏，無漏心解脫，慧解脫，現法自知作證：我生已盡，梵行已立，所作已作，自知不受後有」。爾時，世尊即說偈言：

&emsp;&emsp;「寂靜盡諸漏，&emsp;&emsp;比丘莊嚴好，

&emsp;&emsp;離欲斷諸結，&emsp;&emsp;涅槃不復生，

&emsp;&emsp;持此最後身，&emsp;&emsp;摧伏魔怨敵」。

佛說此經已，諸比丘聞佛所說，歡喜奉行。

# 二；一一六六（一〇六三）

<sup><font color="green">《相應部》（二一）[〈比丘相應〉六經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/02%E5%9B%A0%E7%BC%98%E7%AF%87/21%20%E6%AF%94%E4%B8%98%E7%9B%B8%E5%BA%94.md#21_6)。[《別譯》二經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/01.md#2)。</font></sup>

如是我聞：一時，佛住舍衛國祇樹給孤獨園。時有異比丘，形色醜陋，難可觀視，為諸比丘之所輕慢，來詣佛所。爾時，世尊四眾圍繞，見彼比丘來，皆起輕想，更相謂言：彼何等比丘，隨路而來，形貌醜陋，難可觀視，為人所慢！爾時，世尊知諸比丘心之所念，告諸比丘：「汝等見彼比丘來，形狀甚醜，難可視見，令人起慢不」？諸比丘白佛：「唯然，已見」。佛告諸比丘：「汝等勿於彼比丘起於輕想，所以者何？彼比丘已盡諸漏，所作已作，離諸重擔，斷諸有結，正智心善解脫。諸比丘！汝等莫妄量於人，唯有如來能量於人」。彼比丘詣佛所，稽首佛足，退坐一面。爾時，世尊復告諸比丘：「汝等見此比丘，稽首作禮，退坐一面不」？比丘白佛：「唯然，已見」。佛告諸比丘：「汝等勿於是比丘起於輕想，乃至汝等莫量於人，唯有如來能知人耳」。爾時，世尊即說偈言：

&emsp;&emsp;「飛鳥及走獸，&emsp;&emsp;莫不畏師子，

&emsp;&emsp;唯師子獸王，&emsp;&emsp;無有與等者。

&emsp;&emsp;如是智慧人，&emsp;&emsp;雖小則為大，

&emsp;&emsp;莫取其身相，&emsp;&emsp;而生輕慢心，

&emsp;&emsp;何用巨大身，&emsp;&emsp;多肉而無慧？

&emsp;&emsp;此賢勝智慧，&emsp;&emsp;則為上士夫，

&emsp;&emsp;離欲斷諸結，&emsp;&emsp;涅槃永不生，

&emsp;&emsp;持此最後身，&emsp;&emsp;摧伏眾魔軍」。

佛說此經已，諸比丘聞佛所說，歡喜奉行。

# 三；一一六七（一〇六四）

<sup><font color="green">《相應部》（一七）[〈利得供養相應〉三五](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/02%E5%9B%A0%E7%BC%98%E7%AF%87/17%20%E5%88%A9%E5%BE%97%E4%B8%8E%E4%BE%9B%E5%85%BB%E7%9B%B8%E5%BA%94.md#17_35)、三六經。[《別譯》三經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/01.md#3)。[《增壹阿含經》（一二）〈壹入道品〉七經](https://github.com/gwsice/buddhism/blob/master/%E6%97%A9%E6%9C%9F/%E5%A2%9E%E4%B8%80%E9%98%BF%E5%90%AB%E7%BB%8F/05.md#12_7)。</font></sup>

如是我聞：一時，佛住王舍城迦蘭陀竹園。爾時，提婆達多有利養起，摩竭陀王阿闍世毘提希子，日日侍從五百乘車，來詣提婆達多所。日日持五百釜食，供養提婆達多；提婆達多將五百人，別眾受其供養。時有眾多比丘，晨朝著衣持鉢，入王舍城乞食。聞提婆達多有如是利養起，乃至五百人別眾受其供養。乞食已，還精舍，舉衣鉢，洗足畢，往詣佛所，稽首佛足，退坐一面。白佛言：「世尊！我等晨朝著衣持鉢，入王舍城乞食。聞提婆達多有如是利養起，乃至五百人別眾受其供養」。佛告諸比丘：「汝等莫稱是提婆達多所得利養！所以者何？彼提婆達多別受利養，今則自壞，他世亦壞。譬如芭蕉、竹蘆，生果即死，來年亦壞；提婆達多亦復如是，受其利養，今世則壞，他世亦壞。譬如駏驉受胎必死；提婆達多亦復如是，受諸利養，今世亦壞，他世亦壞。彼愚癡提婆達多，隨幾時受其利養，當得長夜不饒益苦。是故諸比丘！當如是學：我設有利養起，莫生染著」。爾時，世尊即說偈言：

&emsp;&emsp;「芭蕉生果死，&emsp;&emsp;竹蘆實亦然，

&emsp;&emsp;駏驉坐妊死，&emsp;&emsp;士以貪自喪。

&emsp;&emsp;常行非義行，&emsp;&emsp;多知不免愚，

&emsp;&emsp;善法日損減，&emsp;&emsp;莖枯根亦傷」。

佛說此經已，諸比丘聞佛所說，歡喜奉行。

# 四；一一六八（一〇六五）

<sup><font color="green">[《別譯》四經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/01.md#4)。</font></sup>

如是我聞：一時，佛住舍衛國祇樹給孤獨園。爾時，舍衛國有手比丘，是釋氏子，在舍衛國命終。時有眾多比丘，晨朝著衣持鉢，入舍衛城乞食，聞手比丘釋子於舍衛國命終。聞已，入舍衛城乞食。還，舉衣鉢，洗足畢，詣佛所，稽首佛足，退坐一面。白佛言：「世尊！今日晨朝，眾多比丘著衣持鉢，入舍衛城乞食，聞釋氏子手比丘，於舍衛國命終。云何世尊！手比丘命終當生何處？云何受生？後世云何」？佛告諸比丘：「是手比丘成就三不善法，彼命終當生惡趣泥犁中。何等三不善法？謂貪欲、瞋恚、愚癡。此三不善法結縛於心，釋種子手比丘生惡趣泥犁中」。爾時，世尊即說偈言：

&emsp;&emsp;「貪欲、瞋恚、癡，&emsp;&emsp;結縛士夫心，

&emsp;&emsp;內發還自傷，&emsp;&emsp;猶如竹蘆實。

&emsp;&emsp;無貪、恚、癡心，&emsp;&emsp;是說為黠慧；

&emsp;&emsp;內發不自傷，&emsp;&emsp;是名為勝出。

&emsp;&emsp;是故當離貪、&emsp;&emsp;瞋恚、癡冥心，

&emsp;&emsp;比丘智慧明，&emsp;&emsp;苦盡般涅槃」。

佛說此經已，諸比丘聞佛所說，歡喜奉行。

# 五；一一六九（一〇六六）

<sup><font color="green">[《別譯》五經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/01.md#5)。</font></sup>

如手比丘，難陀修多羅，亦如上說。

# 六；一一七〇（一〇六七）

<sup><font color="green">《相應部》（二一）[〈比丘相應〉八經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/02%E5%9B%A0%E7%BC%98%E7%AF%87/21%20%E6%AF%94%E4%B8%98%E7%9B%B8%E5%BA%94.md#21_8)。[《別譯》六經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/01.md#6)。[《增壹阿含經》（一八）〈慚愧品〉六經](https://github.com/gwsice/buddhism/blob/master/%E6%97%A9%E6%9C%9F/%E5%A2%9E%E4%B8%80%E9%98%BF%E5%90%AB%E7%BB%8F/09.md#18_6)。</font></sup>

如是我聞：一時，佛住舍衛國祇樹給孤獨園。爾時，尊者難陀，是佛姨母子，好著好衣染色，擣治光澤，執持好鉢，好作嬉戲，調笑而行。時有眾多比丘來詣佛所，稽首佛足，退坐一面。白佛言：「世尊！尊者難陀，是佛姨母子，好著好衣，擣治光澤，執持好鉢，好作嬉戲，調笑而行」。爾時，世尊告一比丘：「汝往詣難陀比丘所，語言：難陀！大師語汝」。時彼比丘受世尊教，往語難陀言：「世尊語汝」。難陀聞已，即詣佛所，稽首佛足，退住一面。佛告難陀：「汝實好著好衣，擣治光澤，好作嬉戲，調笑而行不」？難陀白佛：「實爾，世尊」！佛告難陀：「汝佛姨母子，貴姓出家，不應著好衣服，擣令光澤，執持好鉢，好作嬉戲，調笑而行。汝應作是念：我是佛姨母子，貴姓出家，應作阿練若，乞食，著糞掃衣，常應讚歎著糞掃衣，常處山澤，不顧五欲」。爾時，難陀受佛教已，修阿蘭若，行乞食，著糞掃衣，亦常讚歎著糞掃衣者，樂處山澤，不顧愛欲。爾時，世尊即說偈言：

&emsp;&emsp;「難陀何見汝，&emsp;&emsp;修習阿蘭若，

&emsp;&emsp;家家行乞食，&emsp;&emsp;身著糞掃衣，

&emsp;&emsp;樂處於山澤，&emsp;&emsp;不顧於五欲」！

佛說此經已，尊者難陀聞佛所說，歡喜奉行。

# 七；一一七一（一〇六八）

<sup><font color="green">《相應部》（二一）[〈比丘相應〉九經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/02%E5%9B%A0%E7%BC%98%E7%AF%87/21%20%E6%AF%94%E4%B8%98%E7%9B%B8%E5%BA%94.md#21_9)。[《別譯》七經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/01.md#7)。</font></sup>

如是我聞：一時，佛在舍衛國祇樹給孤獨園。爾時，尊者低沙自念：我是世尊姑子兄弟。故不修恭敬，無所顧錄，亦不畏懼，不堪諫止。時有眾多比丘，往詣佛所，稽首佛足，退坐一面。白佛言：「世尊！尊者低沙，自念是世尊姑子兄弟，故不修恭敬，無所顧錄，亦不畏懼，不堪諫止」。爾時，世尊告一比丘：「汝往詣低沙比丘所語言：低沙！大師語汝」。時彼比丘受世尊教，往語低沙比丘言：「世尊語汝」。低沙比丘即詣佛所，稽首佛足，退住一面。佛告低沙：「汝實作是念，我是世尊姑子兄弟，不修恭敬，無所顧錄、亦不畏懼，不堪忍諫不」？低沙白佛：「實爾，世尊」！佛告低沙：「汝不應爾！汝應念言：我是世尊姑子兄弟，故應修恭敬，畏懼，堪忍諫止」。爾時，世尊即說偈言：

&emsp;&emsp;「善哉汝低沙！&emsp;&emsp;離瞋恚為善，

&emsp;&emsp;莫生瞋恚心，&emsp;&emsp;瞋恚者非善。

&emsp;&emsp;若能離瞋、慢，&emsp;&emsp;修行軟下心，

&emsp;&emsp;然後於我所，&emsp;&emsp;修行於梵行」。

佛說此經已，低沙比丘聞佛所說，歡喜隨喜，作禮而去。

# 八；一一七二（一〇六九）

<sup><font color="green">《相應部》（二一）[〈比丘相應〉七經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/02%E5%9B%A0%E7%BC%98%E7%AF%87/21%20%E6%AF%94%E4%B8%98%E7%9B%B8%E5%BA%94.md#21_7)。[《別譯》八經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/01.md#8)。[《增支部．四集》四八經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E5%A2%9E%E6%94%AF%E9%83%A8/05%20%E5%9B%9B%E9%9B%86%205.md#48)。</font></sup>

如是我聞：一時，佛住舍衛國祇樹給孤獨園。時有尊者毘舍佉般闍梨子，集供養堂，為眾多比丘說法。言辭滿足，妙音清徹，句味辯正，隨智慧說，聽者樂聞；無所依說，顯現深義，令諸比丘一心專聽。爾時，世尊入晝正受，以淨天耳過於人耳，聞說法聲，從三昧起。往詣講堂，於大眾前坐。告毘舍佉般闍梨子：「善哉！善哉！毘舍佉！汝能為諸比丘，於此供養堂為眾多比丘說法，言辭滿足，乃至顯現深義，令諸比丘專精敬重，一心樂聽！汝當數數為諸比丘如是說法，令諸比丘專精敬重，一心樂聽，當得長夜以義饒益，安隱樂住」。爾時，世尊即說偈言：

&emsp;&emsp;「若不說法者，&emsp;&emsp;愚智雜難分，

&emsp;&emsp;此愚此智慧，&emsp;&emsp;無由自顯現。

&emsp;&emsp;善說清涼法，&emsp;&emsp;因說智乃彰，

&emsp;&emsp;說法為明照，&emsp;&emsp;光顯大仙幢。

&emsp;&emsp;善說為仙幢，&emsp;&emsp;法為羅漢幢」。

佛說此經已，尊者毘舍佉般闍梨子聞佛所說，歡喜隨喜，作禮而去。

# 九；一一七三（一〇七〇）

<sup><font color="green">《相應部》（二一）[〈比丘相應〉四經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/02%E5%9B%A0%E7%BC%98%E7%AF%87/21%20%E6%AF%94%E4%B8%98%E7%9B%B8%E5%BA%94.md#21_4)。[《別譯》九經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/01.md#9)。</font></sup>

如是我聞：一時，佛住舍衛國祇樹給孤獨園。時有眾多比丘集供養堂，悉共作衣。時有一年少比丘，出家未久，初入法律，不欲營助諸比丘作衣。時眾多比丘詣世尊所，稽首禮足，退坐一面。白佛言：「世尊！時有眾多比丘集供養堂，為作衣故。有一年少比丘，出家未久，始入法律，不欲營助諸比丘作衣」。爾時，世尊問彼比丘：「汝實不欲營助諸比丘作衣耶」？彼比丘白佛言：「世尊！隨我所能，當力營助」。爾時，世尊知彼比丘心之所念，告諸比丘：「汝等莫與是年少比丘語。所以者何？是比丘得四增（上）心法正受現法安樂住，不勤而得。若彼本心所為，剃鬚髮，著袈裟衣，出家學道，增進修學，現法自知作證：我生已盡，梵行已立，所作已作，自知不受後有」。爾時，世尊即說偈言：

&emsp;&emsp;「非下劣方便，&emsp;&emsp;薄德、少智慧，

&emsp;&emsp;正向於涅槃，&emsp;&emsp;免脫煩惱鏁。

&emsp;&emsp;此賢年少者，&emsp;&emsp;逮得上士處，

&emsp;&emsp;離欲心解脫，&emsp;&emsp;涅槃不復生，

&emsp;&emsp;持此最後身，&emsp;&emsp;摧伏眾魔軍」。

佛說此經已，諸比丘聞佛所說，歡喜奉行。

# 一〇；一一七四（一〇七一）

<sup><font color="green">《相應部》（二一）[〈比丘相應〉一〇經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/02%E5%9B%A0%E7%BC%98%E7%AF%87/21%20%E6%AF%94%E4%B8%98%E7%9B%B8%E5%BA%94.md#21_10)。[《別譯》一〇經](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/%E5%88%AB%E8%AF%91%E6%9D%82%E9%98%BF%E5%90%AB%E7%BB%8F/01.md#10)。</font></sup>

如是我聞：一時，佛住舍衛國祇樹給孤獨園。時有比丘，名曰上座<sup><font color="green">「上座」，原本作「上坐」，依宋本改。下例。</font></sup>，獨住一處，亦常讚歎獨一住者。獨行乞食，食已獨還，獨坐禪思。時有眾多比丘詣佛所，稽首佛足，退坐一面。白佛言：「世尊！有尊者名曰上座，樂一獨處，亦常讚歎獨一住者。獨入聚落乞食，獨出聚落，還至住處，獨坐禪思」。爾時，世尊語一比丘，汝往詣彼上座比丘所，語上座比丘言：「大師告汝」。比丘受教，詣上座比丘所，白言：「尊者！大師告汝」。時上座比丘，即時奉命詣世尊所，稽首禮足，退住一面。爾時，世尊告上座比丘：「汝實獨一靜處，讚歎獨處者，獨行乞食，獨出聚落，獨坐禪思耶」？上座比丘白佛：「實爾，世尊」！佛告上座比丘：「汝云何獨一（靜）處，讚歎獨住者，獨行乞食，獨還住處，獨坐禪思」？上座比丘白佛：「我唯獨一靜處，讚歎獨住者，獨行乞食，獨出聚落，獨坐禪思」。佛告上座比丘：「汝是一住者，我不言非一住，然更有勝妙一住。何等為勝妙一住？謂比丘前者枯乾，後者滅盡，中無貪喜；是婆羅門心不猶豫，已捨憂悔，離諸有愛，群聚使斷，是名一住，無有勝住過於此者」。爾時，世尊即說偈言：

&emsp;&emsp;「悉映於一切，&emsp;&emsp;悉知諸世間，

&emsp;&emsp;不著一切法，&emsp;&emsp;悉離一切愛，

&emsp;&emsp;如是樂住者，&emsp;&emsp;我說為一住」。

佛說此經已，尊者上座聞佛所說，歡喜隨喜，作禮而去。