弟子所說誦第六<sup><font color="green">〈弟子所說誦〉，本附於〈雜因誦〉等下，但原譯本已別立，題〈弟子所說誦第四〉。自卷一八起，至卷二一，共四卷。分〈舍利弗〉、〈目揵連〉、〈阿那律〉、〈大迦旃延〉、〈阿難〉、〈質多羅〉——六種相應。</font></sup>

二八　舍利弗相應<sup><font color="green">〈舍利弗相應〉，共八一經。前七二經與《相應部》（三八）〈閻浮車相應〉，（三九）〈沙門出家相應〉相當。</font></sup>

# 一；一四七六（四九〇）

<sup><font color="green">《相應部》（三八）[〈閻浮車相應〉一六經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/04%E5%85%AD%E5%A4%84%E7%AF%87/38%20%E9%98%8E%E6%B5%AE%E8%BD%A6%E7%9B%B8%E5%BA%94%2039%20%E6%B2%99%E9%97%A8%E5%87%BA%E5%AE%B6%E7%9B%B8%E5%BA%94.md#38_16)。</font></sup>

<sup><font color="green">《雜阿含經》卷一八。</font></sup>如是我聞：一時，佛住摩竭提國那羅聚落。爾時，尊者舍利弗，亦在摩竭提國那羅聚落。時有外道出家，名閻浮車，是舍利弗舊善知識。來詣舍利弗（所），問訊，共相慰勞已，退坐一面。問舍利弗言：「賢聖法律中，有何難事」？舍利弗告閻浮車：「唯出家難」。「云何出家難」？答言：「愛樂者難」。「云何愛樂難」？答言：「樂常修善法難」。復問舍利弗：「有道、有向，修習、多修習，常修善法增長耶」？答言：「有謂八正道：謂正見，正志，正語，正業，正命，正方便，正念，正定」。閻浮車言：「舍利弗！此則善道，此則善向，修習、多修習，於諸善法常修習增長。舍利弗！出家常修習此道，不久疾得盡諸有漏」。時二正士共論議已，各從座起而去。如是比，閻浮車所問序，四十經。

# 二；一四七七（　　　　）

<sup><font color="green">《相應部》（三八）[〈閻浮車相應〉三經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/04%E5%85%AD%E5%A4%84%E7%AF%87/38%20%E9%98%8E%E6%B5%AE%E8%BD%A6%E7%9B%B8%E5%BA%94%2039%20%E6%B2%99%E9%97%A8%E5%87%BA%E5%AE%B6%E7%9B%B8%E5%BA%94.md#38_3)。</font></sup>

閻浮車問舍利弗：「云何名善說法者？（云何名）為世間正向？云何名為世間善逝」？舍利弗言：「若說法調伏欲貪，調伏瞋恚，調伏愚癡，是名世間說法者。若向調伏欲貪，向調伏瞋恚，向調伏愚癡，是名正向。若貪欲已盡，無餘斷知；瞋恚、愚癡已盡，無餘斷知，是名善逝<sup><font color="green">「逝」，原本作「斷」，依宋本改。</font></sup>」。復問舍利弗：「有道、有向，修習、多修習，能起善逝<sup><font color="green">「逝」，原本作「斷」，今改。</font></sup>」？舍利弗言：「有，謂八正道，正見乃至正定」。時二正士共論議已，各從座起而去。

# 三；一四七八（　　　　）

<sup><font color="green">《相應部》（三八）[〈閻浮車相應〉一經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/04%E5%85%AD%E5%A4%84%E7%AF%87/38%20%E9%98%8E%E6%B5%AE%E8%BD%A6%E7%9B%B8%E5%BA%94%2039%20%E6%B2%99%E9%97%A8%E5%87%BA%E5%AE%B6%E7%9B%B8%E5%BA%94.md#38_1)。</font></sup>

閻浮車問舍利弗：「謂涅槃者，云何為涅槃」？舍利弗言：「涅槃者，貪欲永盡，瞋恚永盡，愚癡永盡，一切諸煩惱永盡，是名涅槃」。復問舍利弗：「有道、有向，修習、多修習，得涅槃耶」？舍利弗言：「有，謂八正道，正見乃至正定」。時二正士共論議已，各從座起而去。

# 四；一四七九（　　　　）

<sup><font color="green">《相應部》（三八）[〈閻浮車相應〉四經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/04%E5%85%AD%E5%A4%84%E7%AF%87/38%20%E9%98%8E%E6%B5%AE%E8%BD%A6%E7%9B%B8%E5%BA%94%2039%20%E6%B2%99%E9%97%A8%E5%87%BA%E5%AE%B6%E7%9B%B8%E5%BA%94.md#38_4)。</font></sup>

閻浮車問舍利弗：「何故於沙門瞿曇所出家修梵行」？舍利弗言：「為斷貪欲故，斷瞋恚故，斷愚癡故，於沙門瞿曇所出家修梵行」。復問舍利弗：「有道、有向，修習、多修習，得斷貪欲、瞋恚、愚癡耶」？舍利弗言：「有，謂八正道，正見乃至正定」。時二正士共論議已，各從座起而去。

# 五；一四八〇（　　　　）

閻浮車問舍利弗：「謂有漏盡，云何名為有漏盡」？舍利弗言：「有漏者，三有漏：謂欲有漏，有有漏，無明有漏。此三有漏欲盡無餘，名有漏盡」。復問舍利弗：「有道、有向，修習、多修習，得漏盡耶」？舍利弗答言：「有，謂八正道，正見乃至正定」。時二正士共論議已，各從座起而去。

# 六；一四八一（　　　　）

<sup><font color="green">《相應部》（三八）[〈閻浮車相應〉二經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/04%E5%85%AD%E5%A4%84%E7%AF%87/38%20%E9%98%8E%E6%B5%AE%E8%BD%A6%E7%9B%B8%E5%BA%94%2039%20%E6%B2%99%E9%97%A8%E5%87%BA%E5%AE%B6%E7%9B%B8%E5%BA%94.md#38_2)。</font></sup>

閻浮車問舍利弗：「所謂阿羅漢者，云何名阿羅漢」？舍利弗言：「貪欲已斷無餘，瞋恚、愚癡已斷無餘，是名阿羅漢」。復問舍利弗：「有道、有向，修習、多修習，得阿羅漢耶」？舍利弗言：「有，謂八正道，正見乃至正定」。時二正士共論議已，各從座起而去。

# 七；一四八二（　　　　）

<sup><font color="green">同上經。</font></sup>

閻浮車問舍利弗：「所謂阿羅漢者，云何名阿羅漢者」？舍利弗言：「貪欲永盡無餘，瞋恚、愚癡永盡無餘，是名阿羅漢者」。復問：「有道、有向，修習、多修習，得阿羅漢者耶」？舍利弗言：「有，謂八正道，正見乃至正定」。時二正士共論議已，各從座起而去。

# 八；一四八三（　　　　）

<sup><font color="green">《相應部》（三八）[〈閻浮車相應〉九經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/04%E5%85%AD%E5%A4%84%E7%AF%87/38%20%E9%98%8E%E6%B5%AE%E8%BD%A6%E7%9B%B8%E5%BA%94%2039%20%E6%B2%99%E9%97%A8%E5%87%BA%E5%AE%B6%E7%9B%B8%E5%BA%94.md#38_9)。</font></sup>

閻浮車問舍利弗：「所謂無明者，云何為無明」？舍利弗言：「所謂無明者，於前際無知，後際無知，前後中際無知；佛、法、僧寶無知；苦、集、滅、道無知；善、不善、無記無知；內無知，外無知；若於彼彼事無知闇障，是名無明」。閻浮車語舍利弗：「此是大闇積聚」！復問舍利弗：「有道、有向，修習、多修習，斷無明耶」？舍利弗言：「有，謂八正道，正見乃至正定」。時二正士共論議已，各從座起而去。

# 九；一四八四（　　　　）

<sup><font color="green">《相應部》（三八）[〈閻浮車相應〉八經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/04%E5%85%AD%E5%A4%84%E7%AF%87/38%20%E9%98%8E%E6%B5%AE%E8%BD%A6%E7%9B%B8%E5%BA%94%2039%20%E6%B2%99%E9%97%A8%E5%87%BA%E5%AE%B6%E7%9B%B8%E5%BA%94.md#38_8)。</font></sup>

閻浮車復問尊者舍利弗：「所謂有漏，云何有漏」？如前說。

# 一〇；一四八五（　　　　）

<sup><font color="green">《相應部》（三八）[〈閻浮車相應〉一五經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/04%E5%85%AD%E5%A4%84%E7%AF%87/38%20%E9%98%8E%E6%B5%AE%E8%BD%A6%E7%9B%B8%E5%BA%94%2039%20%E6%B2%99%E9%97%A8%E5%87%BA%E5%AE%B6%E7%9B%B8%E5%BA%94.md#38_15)。</font></sup>

閻浮車問舍利弗：「所謂有，云何為有」？舍利弗言：「有謂三有：欲有，色有，無色有」。復問舍利弗：「有道、有向，修習、多修習，斷此有耶」？舍利弗言：「有，謂八正道，正見乃至正定」。時二正士共論議已，各從座起而去。

# 一一；一四八六（　　　　）

<sup><font color="green">《相應部》（三八）[〈閻浮車相應〉一五經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/04%E5%85%AD%E5%A4%84%E7%AF%87/38%20%E9%98%8E%E6%B5%AE%E8%BD%A6%E7%9B%B8%E5%BA%94%2039%20%E6%B2%99%E9%97%A8%E5%87%BA%E5%AE%B6%E7%9B%B8%E5%BA%94.md#38_15)。</font></sup>

閻浮車問舍利弗：「所謂有身，云何有身」？舍利弗言：「有身者，五受陰。云何五受陰？謂色受陰，受、想、行、識受陰」。復問舍利弗：「有道、有向，斷此有身耶」？舍利弗言：「有，謂八正道，正見乃至正定」。時二正士共論議已，各從座起而去。

# 一二；一四八七（　　　　）

<sup><font color="green">《相應部》（三八）[〈閻浮車相應〉一四經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/04%E5%85%AD%E5%A4%84%E7%AF%87/38%20%E9%98%8E%E6%B5%AE%E8%BD%A6%E7%9B%B8%E5%BA%94%2039%20%E6%B2%99%E9%97%A8%E5%87%BA%E5%AE%B6%E7%9B%B8%E5%BA%94.md#38_14)。</font></sup>

閻浮車問舍利弗：「所謂苦者，云何為苦」？舍利弗言：「苦者，謂生苦，老苦，病苦，死苦，恩愛別離苦，怨憎會苦，所求不得苦：略說五受陰苦，是名為苦」。復問舍利弗：「有道、有向，斷此苦耶」？舍利弗言：「有，謂八正道，正見乃至正定」。時二正士共論議已，各從座起而去。

# 一三；一四八八（　　　　）

<sup><font color="green">《相應部》（三八）[〈閻浮車相應〉一一經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/04%E5%85%AD%E5%A4%84%E7%AF%87/38%20%E9%98%8E%E6%B5%AE%E8%BD%A6%E7%9B%B8%E5%BA%94%2039%20%E6%B2%99%E9%97%A8%E5%87%BA%E5%AE%B6%E7%9B%B8%E5%BA%94.md#38_11)。</font></sup>

閻浮車問舍利弗：「所謂流者，云何為流」？舍利弗言：「流者，謂欲流，有流，見流，無明流」。復問舍利弗：「有道、有向，修習、多修習，斷此流耶」？舍利弗言：「有，謂八正道，正見乃至正定」。時二正士共論議已，各從座起而去。

# 一四；一四八九（　　　　）

閻浮車問舍利弗：「所謂扼者，云何為扼」？扼如流說。

# 一五；一四九〇（　　　　）

<sup><font color="green">《相應部》（三八）[〈閻浮車相應〉一二經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/04%E5%85%AD%E5%A4%84%E7%AF%87/38%20%E9%98%8E%E6%B5%AE%E8%BD%A6%E7%9B%B8%E5%BA%94%2039%20%E6%B2%99%E9%97%A8%E5%87%BA%E5%AE%B6%E7%9B%B8%E5%BA%94.md#38_12)。</font></sup>

閻浮車問舍利弗：「所謂取者，云何為取」？舍利弗言：「取者，四取：謂欲取，我取，見取，戒取」。復問舍利弗：「有道、有向，修習、多修習，斷此取耶」？舍利弗言：「有，謂八正道，正見乃至正定」。時二正士共論議已，各從座起而去。

# 一六；一四九一（　　　　）

閻浮車問舍利弗：「所謂縛者，云何為縛」？舍利弗言：「縛者，四縛：謂貪欲縛，瞋恚縛，戒取縛，我見縛」。復問舍利弗：「有道、有向，修習、多修習，斷此縛耶」？舍利弗言：「有，謂八正道，正見乃至正定」。時二正士共論議已，各從座起而去。

# 一七；一四九二（　　　　）

閻浮車問舍利弗：「所謂結者，云何為結」？舍利弗言：「結者，九結：謂愛結，恚結，慢結，無明結，見結，他取結，疑結，嫉結，慳結」。復問舍利弗；「有道、有向，修習、多修習，斷此結耶」？舍利弗言：「有，謂八正道，正見乃至正定」。時二正士共論議已，各從座起而去。

# 一八；一四九三（　　　　）

閻浮車問舍利弗：「所謂使者，云何為使」？舍利弗言：「使者，七使：謂貪欲使：瞋恚使，有愛使，慢使，無明使，見使，疑使」。復問舍利弗：「有道、有向，修習、多修習，斷此使耶」？舍利弗言：「有，謂八正道，正見乃至正定」。時二正士共論議已，各從座起而去。

# 一九；一四九四（　　　　）

閻浮車問舍利弗：「所謂欲者，云何為欲」？舍利弗言：「欲者，謂眼所識色，可愛、樂、念、染著色；耳、聲；鼻、香；舌、味；身所識觸，可愛、樂、念、染、著觸。閻浮車！此功德非欲，但覺想思惟者是」。時舍利弗即說偈言：

「非彼愛欲使，世間種種色，唯有覺想者，是則士夫欲。
彼諸種種色，常在於世間，調伏愛欲心，是則黠慧者」。
復問舍利弗：「有道、有向，修習、多修習，斷此欲耶」？舍利弗答言：「有，謂八正道，正見乃至正定」。時二正士共論議已，各從座起而去。

# 二〇；一四九五（　　　　）

閻浮車問舍利弗言：「所謂蓋<sup><font color="green">「蓋」，原本作「養」，依元本改。下例。</font></sup>者，云何為蓋」？舍利弗言：「蓋者，有五蓋：謂貪欲蓋，瞋恚蓋，睡眠蓋，掉悔蓋，疑蓋」。復問舍利弗：「有道、有向，修習、多修習，斷此五蓋耶」？舍利弗答言：「有，謂八正道，正見乃至正定」。時二正士共論議已，各從座起而去。

# 二一；一四九六（　　　　）

<sup><font color="green">《相應部》（三八）[〈閻浮車相應〉五經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/04%E5%85%AD%E5%A4%84%E7%AF%87/38%20%E9%98%8E%E6%B5%AE%E8%BD%A6%E7%9B%B8%E5%BA%94%2039%20%E6%B2%99%E9%97%A8%E5%87%BA%E5%AE%B6%E7%9B%B8%E5%BA%94.md#38_5)。下經同。</font></sup>

閻浮車問舍利弗：「謂穌息者，云何為穌息」？舍利弗言：「穌息者，謂斷三結」。復問舍利弗：「有道、有向，修習、多修習，斷三結耶」？舍利弗答言：「有，謂八正道，正見乃至正定」。時二正士共論議已，各從座起而去。

# 二二；一四九七（　　　　）

閻浮車問舍利弗：「謂得穌息者，云何為得穌息者」？舍利弗言：「得穌息者謂三結已盡、已知」。復問：「有道、有向，斷此結耶」？舍利弗答言：「有，謂八正道，正見乃至正定」。時二正士共論議已，各從座起而去。

# 二三；一四九八（　　　　）

<sup><font color="green">《相應部》（三八）[〈閻浮車相應〉六經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/04%E5%85%AD%E5%A4%84%E7%AF%87/38%20%E9%98%8E%E6%B5%AE%E8%BD%A6%E7%9B%B8%E5%BA%94%2039%20%E6%B2%99%E9%97%A8%E5%87%BA%E5%AE%B6%E7%9B%B8%E5%BA%94.md#38_6)。下經同。</font></sup>

閻浮車問舍利弗：「謂得上穌息，云何為得上穌息」？舍利弗言：「得上穌息者，謂貪欲永盡，瞋恚、愚癡永盡，是名得上穌息」。復問舍利弗：「有道、有向，修習、多修習，得上穌息耶」？舍利弗答言：「有，謂八正道，正見乃至正定」。時二正士共論議已，各從座起而去。

# 二四；一四九九（　　　　）

閻浮車問舍利弗：「謂得上穌息處，云何為得上穌息處」？舍利弗言：「得上穌息處者，謂貪欲已斷、已知，永盡無餘；瞋恚、愚癡已斷、已知，永盡無餘，是為得上穌息處」。復問舍利弗：「有道、有向，修習、多修習，得上穌息處耶」？舍利弗答言：「有，謂八正道，正見乃至正定」。時二正士共論議已，各從座起而去。

# 二五；一五〇〇（　　　　）

閻浮車問舍利弗：「所謂清涼，云何為清涼」？舍利弗言：「清涼者，五下分結盡，謂身見、戒取、疑、貪欲、瞋恚」。復問：「有道、有向，修習、多修習，斷此五下分結、得清涼耶」？舍利弗言：「有，謂八正道，正見乃至正定」。時二正士共論議已，各從座起而去。

# 二六；一五〇一（　　　　）

閻浮車問舍利弗：「謂得清涼，云何為得清涼」？舍利弗言：「五下分結已盡、已知，是名得清涼」。復問舍利弗：「有道、有向，修習、多修習，得清涼耶」？舍利弗言：「有，謂八正道，正見乃至正定」。時二正士共論議已，各從座起而去。

# 二七；一五〇二（　　　　）

閻浮車問舍利弗：「所謂上清涼者，云何為上清涼」？舍利弗言：「上清涼者，謂貪欲永盡無餘，瞋恚、愚癡永盡無餘，一切煩惱永盡無餘，是名上清涼」。復問：「有道、有向，得此上清涼耶」？舍利弗言：「有，謂八正道，正見乃至正定」。時二正士共論議已，各從座起而去。

# 二八；一五〇三（　　　　）

閻浮車問舍利弗：「所謂得上清涼，云何名得上清涼」？舍利弗言：「得上清涼者，謂貪欲永盡無餘，已斷已知；瞋恚、愚癡永盡無餘，已斷、已知，是名得上清涼」。復問舍利弗：「有道、有向，得此上清涼耶」？舍利弗言：「有，謂八正道，正見乃至正定」。時二正士共論議已，各從座起而去。

# 二九；一五〇四（　　　　）

<sup><font color="green">《相應部》（三八）[〈閻浮車相應〉一〇經](https://github.com/gwsice/buddhism/blob/master/%E6%97%A9%E6%9C%9F/%E5%8D%97%E4%BC%A0%E7%9B%B8%E5%BA%94%E9%83%A8/04%E5%85%AD%E5%A4%84%E7%AF%87/38%20%E9%98%8E%E6%B5%AE%E8%BD%A6%E7%9B%B8%E5%BA%94%2039%20%E6%B2%99%E9%97%A8%E5%87%BA%E5%AE%B6%E7%9B%B8%E5%BA%94.md#38_10)。</font></sup>

閻浮車問舍利弗：「所謂愛，云何為愛」？舍利弗言：「有三愛：謂欲愛，色愛，無色愛」。復問：「有道、有向，斷此三愛耶」？舍利弗言：「有，謂八正道，正見乃至正定」。時二正士共論議已，各從座起而去。

# 三〇；一五〇五（　　　　）

閻浮車問舍利弗：「謂業跡，云何為業跡」？舍利弗言：「業跡者，十不善業跡：謂殺生，偷盜，邪婬，妄語，兩舌，惡口，綺語，貪欲，瞋恚，邪見」。復問舍利弗：「有道、有向，斷此十業跡耶」？舍利弗言：「有，謂八正道，正見乃至正定」。時二正士共論議已，各從座起而去。

# 三一；一五〇六（　　　　）

閻浮車問舍利弗：「所謂穢者，云何為穢」？舍利弗言：「穢者，謂三穢：貪欲穢，瞋恚穢，愚癡穢」。復問舍利弗：「有道、有向，斷此三穢耶」？舍利弗言：「有，謂八正道，正見乃至正定」。時二正士共論議已，各從座起而去。

# 三二——三六；一五〇七——一五一一（　　　　）

如穢，如是垢，膩，刺，戀，縛，亦爾。