### 七偈集

#### 一七五 <a name="175"></a>

1〔波罗遮那尼曰：〕“男子取杵，舂打谷物，男子养妻，以贮财富。

#### 一七六 <a name="176"></a>

力行不悔，勤佛之教，疾速洗脚，坐于一面。

#### 一七七 <a name="177"></a>

心安一境，坐据禅定，不为自己，乃为他人，观察诸行。”

#### 一七八 <a name="178"></a>

〔郁多罗尼：〕“波罗遮那尼，我闻彼语教，疾速我洗脚，一面坐近前。

#### 一七九 <a name="179"></a>

于夜之初分，我得忆前生，于夜之中分，我得净天眼。

#### 一八○ <a name="180"></a>

于夜之后分，我碎痴闇块，如此得三明，达成汝之教。

#### 一八一 <a name="181"></a>

三十诸天之克战，犹如敬畏帝释天，敬汝唯是时光过，我为三明无漏人。”

(右)郁多罗尼。

#### 一八二 <a name="182"></a>

〔尼：〕“比丘尼众，习练诸根，树立正念，息灭诸行，心得安静，安乐涅盘”。

#### 一八三 <a name="183"></a>

〔魔：〕“剃头汝奉谁，2见如沙门尼，非喜外道教，何故你愚人，在此迷惑耶？”

#### 一八四 <a name="184"></a>

〔尼：〕“佛教外之教，多为据邪见，彼等不知法，亦不为法巧。

#### 一八五 <a name="185"></a>

释迦族出生，是佛无比伦，佛为我等说，超越诸见法。

#### 一八六 <a name="186"></a>

苦与苦之生，苦与苦超越，达苦之息灭，八支有尊道。

#### 一八七 <a name="187"></a>

我闻佛之语，喜教过时光，达得三明智，成就佛之教。

#### 一八八 <a name="188"></a>

断一切喜悦，打碎痴闇块，波旬！如是汝当知，3安达迦破坏者，汝为我所败。”

(右)遮罗尼。

#### 一八九 <a name="189"></a>

〔尼：〕“正念有正眼，习练汝诸根，比丘尼上尊，踏行安静道(涅盘)。”

#### 一九○ <a name="190"></a>

〔魔：〕“何故汝不喜，生者享诸欲，欲乐须享受，勿至生后悔。”

#### 一九一 <a name="191"></a>

〔尼：〕“生者必有死，切断手与足，被缚杀之惨，生者活受苦。

#### 一九二 <a name="192"></a>

4释迦族之生，无战败佛在，此尊为我说，生起超脱法。

#### 一九三 <a name="193"></a>

苦与苦之生，苦与苦超越，达苦之息灭，八支为尊道。

#### 一九四 <a name="194"></a>

我闻佛之语，喜教过时光，达得三明智，成就佛之教。

#### 一九五 <a name="195"></a>

断一切喜悦，打碎痴闇块，波旬！如是汝当知，汝为我所败。”

(右)优波遮罗尼

注1 与一一七同。

2 与S.I.p.133同处于(Bhikkhuni-Samyutta)中，记有Cala，Upaeala，Sisupeala，三姊妹受恶魔诱惑之事，举出若干偈，但与此一八二以下并不一致，例如长老尼偈一八三、一八四为说遮罗(Cala)者，于 S.为说 Sisupacala 者，长老尼偈一九七、一九八及二○○、二○一为说尸罗婆遮罗(Sisupacala)者，于 S.中为说鸟婆遮罗(Upacala)者。

3 破坏者(Antaka)者，于 S.中为说鸟婆遮罗(Upacala)者。

4 参照一八五。

### 八偈集

#### 一九六 <a name="196"></a>

“具戒比丘尼，善摄己诸根，无过滋味丰，成就安静道。”

#### 一九七 <a name="197"></a>

1〔魔曰：〕“忉利天与夜摩天，兜率诸天化乐天，他化自在诸天众，汝曾住在此诸天，此等诸天据汝心。”

#### 一九八~一九九 <a name="198"></a>

〔尼：〕“仞利天与夜摩天，兜率诸天化乐天，他化自在诸天众，彼等由生而转生，常以己身为尊重，流浪生死难超身。

#### 二○○ <a name="200"></a>

世总如放火，世总扩燃烧，世总举烦焰，世总为震憾。

#### 二○一 <a name="201"></a>

圣贤之士，踏行正法，不被震撼，无与伦比，佛说此教，我心欢喜。

#### 二○二 <a name="202"></a>

我等闻佛语，喜教过时光，达得三明智，成就佛之教。

#### 二○三 <a name="203"></a>

断一切喜悦，打碎痴合块，波旬！如是汝当知，汝被我所败。”

(右)尸罗婆遮罗尼。

注 1 参照S.I.p.133；杂阿含四五、九(大正藏二、三二八)，别译杂阿含一二、九(同四五五)。

### 九偈集

#### 二○四 <a name="204"></a>

〔母曰：〕“瓦达！汝已出家，勿有爱着。吾子！勿再再有，勿受苦恼。

#### 二○五 <a name="205"></a>

瓦达无欲断疑念，调御达清凉，无漏寂默士，安乐送时光。

#### 二○六 <a name="206"></a>

得佛知见，除尽苦恼，诸仙行道，瓦达！汝应修习。”

#### 二○七 <a name="207"></a>

〔瓦达长老曰：〕“我母！汝充满确信，语吾此事由，吾思汝身内，已无爱着耶？”

#### 二○八 <a name="208"></a>

〔母：〕“瓦达！诸迁流之法，有卑高中分，微尘或微量，我均无爱着。

#### 二○九 <a name="209"></a>

精勤于禅思，我总漏惑尽，成就三明智，达佛所教果。”

#### 二一○ <a name="210"></a>

〔长老曰：〕“母施大刺针，对我施教法，第一义谛颂，如他慈悲者。

#### 二一一 <a name="211"></a>

闻母之诫语，我心达安稳，思惟正感激。

#### 二一二 <a name="212"></a>

专心于正勤，昼夜无懈怠，为母之勉励，最上成安息。”

(右)1瓦达长老之母。

注1 瓦达长老之偈，于长老偈三三五~三三九亦有。

### 十一偈集

#### 二一三 <a name="213"></a>

“牟尼示世人，有良友者福，亲近良友者，愚者成贤人。

#### 二一四 <a name="214"></a>

亲善人者，增长智能，亲善人者，可免苦恼。

#### 二一五 <a name="215"></a>

四种之圣谛，苦与苦生起，灭苦八支道，学道必应知。

#### 二一六 <a name="216"></a>

生为妇女苦，调御丈夫曰，有夫亦为苦，有者生产儿。

#### 二一七 <a name="217"></a>

弱身自割喉，亦有服毒者，入胎儿杀母，母子两俱亡。

#### 二一八 <a name="218"></a>

一旦产期近，产妇路上行，见夫死路上，产儿还家中。

#### 二一九 <a name="219"></a>

有二儿子死，夫亦倒路上，惨苦之妇女，母父兄合葬，火葬堆中烧。

#### 二二○ <a name="220"></a>

贫妇！一家归亡灭，汝逢无限苦，汝亦几千次，不断死转生。

#### 二二一 <a name="221"></a>

汝于墓所中，见儿肉被食，夫死家亡灭，总为人嘲弄，恰于此时中，不死成涅盘。

#### 二二二 <a name="222"></a>

我有圣八支，修习不死道，成就法涅盘，见不灭法镜。

#### 二二三 <a name="223"></a>

我折三毒箭，卸去沉重担，应作者已作。”

翅舍憍答弥长老尼以解脱之心唱此偈。

(右)翅舍憍答弥尼。

### 十二偈集

#### 二二四 <a name="224"></a>

“我等母与女，共同侍一夫，此事未曾有，身毛皆竖立。

#### 二二五 <a name="225"></a>

我等母与女，同为一人妻，此事可咒诅，污秽不净欲，臭恶荆棘多。

#### 二二六 <a name="226"></a>

诸欲见患难，出离坚固人，彼女王舍城，出家身得度。

#### 二二七 <a name="227"></a>

知宿世所住，得获净天眼，智慧知他心，耳界得清净。

#### 二二八、二二九 <a name="228"></a>

我得神足智，已达漏尽智，实证六神通，成就佛之教。我以神通力，化成四马车，有荣世间主，我礼佛之足。”

#### 二三○ 1<a name="230"></a>

〔魔王：〕“一面头戴花，汝独立树下，无有第二人，少妇！汝不恐诱惑。”

#### 二三一 <a name="231"></a>

〔尼：〕“百千诱惑者，如是一时来，我一毛不动，魔王汝一人得何为。

#### 二三二 <a name="232"></a>

此我将消失，或入汝腹中，立于两眉间，我立汝不见。

#### 二三三 <a name="233"></a>

我心已克服，修得四神足，实证六神通，成就佛之教。

#### 二三四 <a name="234"></a>

如诸欲刃柱，诸蕴断头台，汝呼之欲乐，此为我不喜。

#### 二三五 <a name="235"></a>

喜悦随处排，打碎痴闇块，波旬！如是汝当知，恶者！汝被我所败。”

(右)乌婆罗万那(莲华色尼)。

注 1 参照S.I.pp.131-132杂阿含四五、四(大正藏二、三二六)别译杂阿含一二、四(同上，四五四)。

### 十六偈集

#### 二三六 <a name="236"></a>

〔尼：〕“我为搬水女，寒天常入水，恐为大姊鞭，恐惧其怒语。

#### 二三七 <a name="237"></a>

婆罗门，汝曾恐惧谁，汝常试入水，手足皆战栗，严寒须堪忍。”

#### 二三八 <a name="238"></a>

〔婆罗门曰：〕“尊者芬尼迦！汝行吾善业，汝知阻恶业，而且还问我。

#### 二三九 <a name="239"></a>

无论老少人，如行邪恶业，彼以水净身，可以脱邪业。”

#### 二四○ <a name="240"></a>

1〔尼曰：〕“汝何无智者，汝为无智语，以水能净身，脱去诸邪业，如是之说教。

#### 二四一 <a name="241"></a>

如是蛙与鱼，总上生天界，又如龙与鳄，游泳池水中。

#### 二四二 <a name="242"></a>

屠羊者与屠猪者，捕鱼者与猎鹿者，盗贼刑人作恶者，彼等以水虽净身，邪恶之业不得脱。

#### 二四三 <a name="243"></a>

此等诸水可运去，汝前世所造罪业，则汝福业亦运去，汝成无有罪福身。

#### 二四四 <a name="244"></a>

婆罗门，汝常恐入水，如此汝勿作，以汝之皮肤，寒威将侵害。”

#### 二四五 <a name="245"></a>

〔婆罗门曰：〕“我踏行曲道，尊示我正途，尊者此水净，我施汝衣服。”

#### 二四六 <a name="246"></a>

〔尼曰：〕“衣服汝物，我不欲受，若汝恐苦，汝即厌苦。

#### 二四七 <a name="247"></a>

于公于私，勿作邪业，若作邪业。

#### 二四八 <a name="248"></a>

汝虽知逃，无脱苦道，若汝恐苦，汝即厌苦。

#### 二四九 <a name="249"></a>

归依于佛，于法与僧，为汝护戒，为汝利益。”

#### 二五○ <a name="250"></a>

〔婆罗门曰：〕“归依于佛，于法与僧，为我护戒，为我利益。

#### 二五一 <a name="251"></a>

先为婆罗门亲族，今为真实婆罗门，逮得三明有智慧，为闻经者净行者。”

(右)芬尼迦尼。

注 1 二四○以下参照中、二三水净梵志经(大正藏一、五七五)。

### 二十偈集

#### 二五二 <a name="252"></a>

“毛发黑如蜜蜂色，尖端虽以种卷缩，老来犹如麻树皮，真实语者不相违。

#### 二五三 <a name="253"></a>

我头犹如香匣香，虽以种种花充满，老来发出兔毛臭，真实语者不相违。

#### 二五四 <a name="254"></a>

茂如树林善植付，栉针样样饰尖端，老来处处秃不见，真实语者不相违。

#### 二五五 <a name="255"></a>

黑香发束黄金饰，编组发辫甚佳美，老来头部均已秃，真实语者不相违。

#### 二五六 <a name="256"></a>

我之眉毛画师巧，描绘如画美若弯，老来眉尾皱垂下，真实语者不相违。

#### 二五七 <a name="257"></a>

我眼犹如摩尼珠，绀色光大有爱媚，老来坏眼闇无光，真实语者不相违。

#### 二五八 <a name="258"></a>

我年少时鼻柔高，端正垂直美均匀，老来恰如火炙过，真实语者不相违。

#### 二五九 <a name="259"></a>

我之耳朵善配合，美如腕环色白润，老来皮皱软下垂，真实语者不相违。

#### 二六○ <a name="260"></a>

我齿先如芭蕉芽，洁白光润美如见，老来脱落麦黄色，真实语者不相违。

#### 二六一 <a name="261"></a>

密林之中往来者，甘美声如拘耆罗(杜鹃)，老来处处声中断，真实语者不相违。

#### 二六二 <a name="262"></a>

我颈先时常光磨，光滑圆润如螺贝，而今老来有折曲，真实语者不相违。

#### 二六三 <a name="263"></a>

我之两腕圆如闩，曲直伸缩甚美观，老来犹如波咤梨(枯树花)，真实语者不相违。

#### 二六四 <a name="264"></a>

我手先前柔且滑，正如以金高装饰，老来犹如树根干，真实语者不相违。

#### 二六五 <a name="265"></a>

我二乳房实胀圆，配合均匀满向上，今已松垂如水犕，真实语者不相违。

#### 二六六 <a name="266"></a>

我身昔如黄金板，紫磨金色甚美观，今为细皱掩体上，真实语者不相违。

#### 二六七 <a name="267"></a>

我两股昔如象鼻，〔修长直立不弯曲〕，而今恰似竹与苇，真实语者不相违。

#### 二六八 <a name="268"></a>

我之两脚手且直，黄金脚环以为饰，老来犹如胡麻干，真实语者不相违。

#### 二六九 <a name="269"></a>

两脚之趾昔绵满，着履之时甚美观，而今老来颤且皱，真实语者不相违。

#### 二七○ <a name="270"></a>

我之合成身如是，老衰之时有众苦，涂料剥落如古舍，真实语者不相违。”

(右)庵婆波利尼。

#### 二七一 <a name="271"></a>

〔婆罗门：〕“尊者汝睡时，呼我为沙门，醒来呼沙门，汝称扬沙门，汝为沙门尼。

#### 二七二 <a name="272"></a>

食物与饮物，以施于沙门，罗奚尼！我今且问汝，何由爱沙门？

#### 二七三 <a name="273"></a>

沙门厌作业，懒惰依他活，贪欲好甘旨，何由爱沙门？

#### 二七四 <a name="274"></a>

〔罗奚尼：〕“我父汝已久，问我沙门事，彼等有智慧，且具有戒德勇猛精进说。

#### 二七五 <a name="275"></a>

彼等喜作业，胜业不懒惰，舍贪欲瞠恚，依此爱沙门。

#### 二七六 <a name="276"></a>

清净作为者，根断三恶业，彼舍诸邪业，依此爱沙门。

#### 二七七 <a name="277"></a>

彼等身业清，语业亦同然，彼等意业清，依此爱沙门。

#### 二七八 <a name="278"></a>

内外离尘垢，清净如真珠，充满洁白法，依此爱沙门。

#### 二七九 <a name="279"></a>

保法多所闻，尊贵依法活，善说法与利，依此爱沙门。

#### 二八○ <a name="280"></a>

保法多所闻，尊贵依法活，心据一顶点，依此爱沙门。

#### 二八一 <a name="281"></a>

远行入林间，修行有正念，诵念诸神咒，内心不浮虚，知苦恼极际，依此爱沙门。

#### 二八二 <a name="282"></a>

若以去村里，何物无贪顾，无贪出游行，依此爱沙门。

#### 二八三 <a name="283"></a>

彼于仓瓶笼，不藏自己物，既为求调理，依此爱沙门。

#### 二八四 <a name="284"></a>

彼不受货币，金银皆不取，只依现在活，依此爱沙门。

#### 二八五 <a name="285"></a>

依多种出家，又由各方来，得度相亲和，依此爱沙门。”

#### 二八六 <a name="286"></a>

〔婆罗门曰：〕“罗奚尼！汝为我等利，生于此家中，信仰佛法僧，强心为恭敬。

#### 二八七 <a name="287"></a>

汝知无上福田故，此等沙门我布施，我等诚心行布施，当设丰大之施物。”

#### 二八八 <a name="288"></a>

〔罗奚尼曰：〕“汝若恐苦，汝若厌苦，佛与法僧，汝应归依，护持五戒，为汝利益。”

#### 二八九 <a name="289"></a>

〔婆罗门曰：〕“归依于佛，归依法僧，护持五戒，为我利益。

#### 二九○ <a name="290"></a>

先为婆罗门亲族，今后真实婆罗门，逮得三明有智慧，为闻经者净行者。”

(右)罗奚尼尼。

#### 二九一 <a name="291"></a>

〔遮波尼之原夫优波迦曰：〕“吾曾执杖为道者，今为山中狩猎夫，不免爱欲淤泥怖，未能善为到彼岸。

#### 二九二 <a name="292"></a>

吾曾恋遮波，思惟彼戏儿。断彼之系缚，吾今再出家。”

#### 二九三 <a name="293"></a>

〔遮波曰：〕“大雄勿怒我，牟尼勿怒我，为怒所障者，不净多苦行。”

#### 二九四 <a name="294"></a>

〔优波迦曰：〕吾离那罗村，谁住此那罗，女人之形相，系缚活沙门。”

#### 二九五 <a name="295"></a>

〔遮波曰：〕“迦罗(优波迦之名)，汝回去，如昔享诸欲，我与我亲族，共同推服汝。”

#### 二九六 <a name="296"></a>

〔优波迦曰：〕“汝对吾所语，只有四分一，若果有事实，对汝执心人，此为－大事。”

#### 二九七~二九八 <a name="297"></a>

〔遮波曰：〕“迦罗！如在冈顶上，枝繁花蔓树，花开如石榴，岛中波咤梨，四肢涂檀香，身着迦尸衣，如斯美姿容，如何汝舍去。

#### 二九九 <a name="299"></a>

恰似一花朵，欲系止飞鸟，汝以魅惑姿，不能以系吾。”

#### 三○○ <a name="300"></a>

〔遮波曰：〕“迦罗！幼儿之果实，汝为设计者，我为生儿子，如何汝舍去？”

#### 三○一 <a name="301"></a>

〔优波迦曰：〕“智慧之人先舍儿，继舍亲族与财产，如同象断系缚索，大雄之人能出家。”

#### 三○二 <a name="302"></a>

〔遮波曰：〕“今我杖此儿，以刃倒地上，汝以忧儿心，汝可不离去。”

#### 三○三 <a name="303"></a>

〔优波迦曰：〕“舍儿与野干(狐)，或为野犬噬。汝为产儿妇，我心再不还。”

#### 三○四 <a name="304"></a>

〔遮波曰：〕“迦罗！我祝汝有幸，汝将赴何处，将赴何村邑，都会与王城。”

#### 三○五 <a name="305"></a>

“昔有群众导引者，想非沙门而沙门，由村而至村，经历都会与王城。

#### 三○六 <a name="306"></a>

尼连禅河边，牟尼佛世尊，舍去诸苦恼，说法为有情。吾赴师之前，礼佛为吾师。”

#### 三○七 <a name="307"></a>

〔遮波曰：〕“汝今可为我，传礼无上尊，汝行右绕礼，奉献诸施物。”

#### 三○八 <a name="308"></a>

〔优波迦：〕“吾如汝所语，吾等同受益，吾今可为汝，传礼佛世尊，吾行右绕礼，奉献诸施物。”

#### 三○九 <a name="309"></a>

由此迦罗向尼连禅河畔，去见正觉者说甘露道。

#### 三一○ <a name="310"></a>

苦与苦生起，苦之得超越，苦之达息灭，八支为尊道。

#### 三一一 <a name="311"></a>

礼佛之足，行右绕礼，彼为遮波，表示敬意，闻佛说法，出家得度，达三明智，成佛之教。

(右)遮波尼

#### 三一二 <a name="312"></a>

1〔婆罗门曰：〕“妇女！汝于往昔，多啖死儿，无昼无夜，神思恼乱。

#### 三一三 <a name="313"></a>

婆罗门妇，汝今己啖，七人之儿，婆斯摮，何故汝为忧思所恼？”

#### 三一四 <a name="314"></a>

〔婆斯摮曰：〕“婆罗门！过去生生，我与汝共，啖数百儿，数百亲族。

#### 三一五 <a name="315"></a>

我由生死，知出离道，我不忧泣，亦无思恼。”

#### 三一六 <a name="316"></a>

〔婆罗门曰：〕“婆斯摮！汝发如是，稀有之语，悟何人法，发如是声。”

#### 三一七 <a name="317"></a>

〔婆斯摮曰：〕“婆罗门，此正觉者，近弥絺罗，为有情等，说舍苦法。

#### 三一八 <a name="318"></a>

婆罗门！我闻阿罗汉(佛)，说无生质法，即处悟正法，除去爱儿忧。

#### 三一九 <a name="319"></a>

吾往弥絺罗，亦欲赴都边，吾望佛世尊，为我脱苦恼。

#### 三二○ <a name="320"></a>

如是婆罗门，见无2生质佛，牟尼解脱尊，为说彼岸法。

#### 三二一 <a name="321"></a>

苦与苦生起，苦之得超越，苦之达息灭，八支为尊道。

#### 三二二 <a name="322"></a>

善生婆罗门，即处悟正法，迅速快出家，三夜达三明。”

#### 三二三 <a name="323"></a>

〔婆罗门曰：〕“善来，御者！汝以马车疾速行，还至婆罗门妇家，汝告善生今出家，三夜得达三明智。”

#### 三二四 <a name="324"></a>

御者马车携千金，给与婆罗门之妇，告语婆罗门健事，善生婆罗门出家，三夜得达三明智。

#### 三二五 <a name="325"></a>

〔婆罗门妇曰：〕“御者！我知婆罗门，现已达三明，马车与千金，赠汝为礼物。”

#### 三二六 <a name="326"></a>

〔御者曰：〕“婆罗门妇！马车与千金，同为汝之物，胜智佛之前，我亦欲出家。”

#### 三二七 <a name="327"></a>

〔婆罗门妇曰：〕“象牛马值贵，摩尼珠耳环，舍家之宝物，汝父已出家。孙陀利，汝应享有富，汝为嗣续者。”

#### 三二八 <a name="328"></a>

〔孙陀利曰：〕“舍弃家中物，象牛马珠环。父为儿忧累，归佛去出家。兄弟为忧累，我亦欲出家。”

#### 三二九 <a name="329"></a>

〔3婆罗门曰：〕“孙陀利！汝愿志成就，门边立受食，抟食与遗穗，衣着粪扫衣，此等受用者，来世无烦恼。”

#### 三三○ <a name="330"></a>

〔孙陀利对尼师曰：〕“大姊，我为式叉摩那，我得清净天眼，我曾依照住，我知宿世住居。

#### 三三一 <a name="331"></a>

尊贵妇人，长老尼众！依汝而学，我达三明，成佛之教。

#### 三三二 <a name="332"></a>

大姊，请汝许我，赴舍卫城，于佛尊前，作师子吼。”

#### 三三三 <a name="333"></a>

〔长老尼曰：〕“孙陀利！汝见黄金肌师，无调御调御者，何物亦无恐惧，彼为正等觉者。

#### 三三四 <a name="334"></a>

〔尼曰：〕“得解脱无生质，离欲染解连结，所作成办已了，无漏孙陀利来。

#### 三三五 <a name="335"></a>

由波罗奈出，我来汝之前，大雄尊！弟子孙陀利，亲礼师之足。

#### 三三六 <a name="336"></a>

汝佛汝师婆罗门，我为汝之女弟子，由汝口生为实子，所作已了成无漏。”

#### 三三七 <a name="337"></a>

〔佛曰：〕“善女汝可来，汝来无不可，礼师得调柔，解结离欲染，所作今已了，漏尽如是来。”

(右)孙陀利尼

#### 三三八 <a name="338"></a>

“年少缠清衣，我曾听佛法，我以精勤故，理解四真谛。

#### 三三九 <a name="339"></a>

我对诸欲乐，起大厌恶念，己身见恐惧，唯愿速出离。

#### 三四○ <a name="340"></a>

我离亲族群，奴仆作务者，舍丰乐村邑，田馆与家财，一切皆放掷，于是我出家。

#### 三四一 <a name="341"></a>

善说于正法，由此起信心，我已于出家，何物更希求？金银既舍去，我取不相宜。

#### 三四二 <a name="342"></a>

金银非菩提，亦非为寂静，沙门还适此，应非尊此财。

#### 三四三 <a name="343"></a>

贪欲醉狂与愚痴，增长尘埃有疑惑，必有大困苦也，不坚固不能确立。

#### 三四四 <a name="344"></a>

乐此而放心，污心诸众人，互相为反抗，互相为嘲骂。

#### 三四五 <a name="345"></a>

捕缚与杀害，穷困损财悲，溺于诸欲者，见有大灾祸。

#### 三四六 <a name="346"></a>

此我亲族与仇敌，何故为此诸欲缚，我今出家舍诸欲，见此诸欲知畏怖。

#### 三四七 <a name="347"></a>

黄金不能断诸漏，诸欲非亲杀害者，如同仇敌与弓矢，终必感受系灾狱。

#### 三四八 <a name="348"></a>

亲族仇敌，诸欲缚我，出家剃头，衣僧伽梨。

#### 三四九 <a name="349"></a>

我于门边立，穿着粪扫衣，受抟食遗穗，我以最为宜，此为出家者，生活所要品。

#### 三五○ <a name="350"></a>

天上人界物，如是等诸欲，天仙之所舍，大仙安稳成解脱，彼等不动得安乐。

#### 三五一 <a name="351"></a>

诸欲之上无救护，我今对此不追求，诸欲仇敌杀害者，众苦烧身大火聚。

#### 三五二 <a name="352"></a>

有障害怖畏，有荆棘苦患，爱着不平等，倾向大愚痴。

#### 三五三 <a name="353"></a>

诸欲如蛇首，危难恐怖相，愚昧眼昏花，凡夫却喜此。

#### 三五四 <a name="354"></a>

于世竟无智，陷诸欲淤泥，生死不知果，如此者甚多。

#### 三五五 <a name="355"></a>

诸欲为因，赴恶趣道，赍己病苦，多人步入。

#### 三五六 <a name="356"></a>

如是对诸欲，应当生敌意，世俗之快乐，苦患染污者，我等被束缚，为死所缚者。

#### 三五七 <a name="357"></a>

诸欲肆颠狂，诱惑骚乱心，有情为染污，魔王疾张网。

#### 三五八 <a name="358"></a>

诸欲无限有灾祸，苦多毒大乏甘味。时起争斗多损伤，有害人之清白面。

#### 三五九 <a name="359"></a>

此我如是，灭诸欲因，常喜涅盘，再不还来。

#### 三六○ <a name="360"></a>

我求清凉身，我与诸欲战，断去诸结缚，精勤过时光。

#### 三六一 <a name="361"></a>

无忧离尘垢，安稳且方直，随行八圣道，大仙渡瀑流。

#### 三六二 <a name="362"></a>

安立此正法，无着铁工女，请见须婆！彼女近树下，而作禅思惟。

#### 三六三 <a name="363"></a>

出家至今第八日，获得正法有信心，莲华色尼为指导，我得三明克死生。

#### 三六四 <a name="364"></a>

此比丘尼自由身，修练诸根不负债，解除所有诸缠结，作了应作无烦恼。

#### 三六五 <a name="365"></a>

生类长者帝释天，彼以神通共天人，铁工之女须婆尼，诸天来此礼彼女。”

(右)铁工之女须婆尼。

注1 由三一二偈以下，在此孙陀利偈中出现之人物，(一)父婆罗门善生、后出家(三二二偈)

(二)母婆斯搋初失七人之儿而忧悲、后出家(三一三偈以下)、(三)女孙陀利出家(三二八偈)、(四)尼长老、孙陀利之师、(五)御者出家(三二六偈)。

2 生质(upadhi)为生本，指烦恼渴爱再生之因而言。无生质为入涅盘之义。

3 此或系指孙陀利尼之师尼而言。