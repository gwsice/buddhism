### 第五品 苏那长老品

#### 一1 <a name="1"></a>

如是我闻。尔时，世尊住舍卫城祇陀林给孤独园。尔时，憍萨罗国波斯匿王与胜鬘王妃2俱已升最优宫殿之上层，憍萨罗之波斯匿王如是告胜鬘王妃云：“胜鬘！汝亦增己爱者，其它尚有谁？”答曰：“大王！我亦增己爱者此无其它。然则大王！大王亦增己爱者，其它尚有谁？”答曰：“胜鬘！我亦增己爱者此无其它。”然后憍萨罗之波斯匿王由宫殿降下，诣世尊处，礼敬世尊，坐于一隅。坐于一隅之憍萨罗波斯匿王如是白世尊言：“大德！我今与胜鬘王妃俱升最优宫殿之上层，告胜鬘王妃云：‘胜鬘！汝亦增己爱者……乃至……尚有其它耶？’ 如此云已，胜鬘答我云：‘大王！我亦增己爱……乃至……此无其它耶？’大德！如此云已，我答胜鬘云：‘胜鬘！我亦增己爱……乃至……此无其它。’世尊知此已，彼时唱此优陀那：

&nbsp;&nbsp;&nbsp;&nbsp;“心虽历诸方处所，&nbsp;&nbsp;&nbsp;&nbsp;何处更有爱己者，

&nbsp;&nbsp;&nbsp;&nbsp;此己各各如他人，&nbsp;&nbsp;&nbsp;&nbsp;然而爱己不害人。”

#### 二 <a name="2"></a>

如是我闻。尔时，世尊住舍卫城祇陀林给孤独园。尊者阿难日暮从独坐起，诣世尊处，礼敬世尊，坐于一隅。坐于一隅之尊者阿难如是白世尊言：“大德！为不可思议。大德！为未曾有。大德！世尊佛母如此短命耶？世尊佛母，于世尊生后，七日寿终而生于兜率天3！”世尊曰：“然，阿难！菩萨之母为短命，菩萨生七日后，寿终而生于兜率天。”世尊知此已，彼时唱此优陀那:

&nbsp;&nbsp;&nbsp;&nbsp;“虽为如何之生类，&nbsp;&nbsp;&nbsp;&nbsp;舍身将行未来世。

&nbsp;&nbsp;&nbsp;&nbsp;此等皆知所失事，&nbsp;&nbsp;&nbsp;&nbsp;善巧热意修梵行。”

#### 三4 <a name="3"></a>

如是我闻。尔时，世尊住王舍城竹林迦兰陀迦园。尔时，王舍城有名善觉癞患者、贫人、乞食、不运者。尔时，世尊受大群众围绕而说法。癞患者善觉遥见彼多人群集，如是思惟：“彼处必将分配硬软食物。我亦欲往彼众人之间。思于彼处将得硬软之食物。”癞患善觉近彼人群，见世尊为群众围绕而说法，如是自思惟：“彼处非有硬软食物之分配。此是沙门瞿昙为群众说法。我亦欲听法。”彼云：“我亦欲听法而坐于一隅。”世尊以心知群众之心而思惟：“此处有谁得知法者？”

世尊见癞患善觉，坐于群众中而如是思惟：“于此处此为知法者。”而为癞患善觉如是之次第说法曰：是“布施之话、持戒之话、生天之话、出离之利益、欲望过多卑秽之事”等。世尊调癞患善觉之心，心谦柔和、心无覆盖，知心澄静，于诸佛所说法，即说苦、集、灭、道。犹如清净无垢之布，善受染色，癞患善觉于此“凡任何集法皆为灭法5”彼即座离尘垢而法眼生。癞患善觉见法、达法、知法、通法、超疑、离惑、达绝对信，依师之教不依他者，从座起而诣世尊处，礼敬世尊，坐于一隅。

坐于一隅之癞患善觉如是白世尊言：“大德！为不可思议。大德！为未曾有。大德！犹如扶起倒者、开露覆者、示迷者以道，于闇中持灯火，使有眼者将见色，世尊以种种方便说法，大德！我归命世尊，归命于法，归命于比丘众。世尊！愿容纳我为优婆塞，由今而后，乃至命终以见归命。”癞患善觉依世尊之说法所教示、激励、鼓舞、使喜悦，随喜欢世尊之所说，即从座起，礼敬世尊，行右绕礼而去。

时，牝牛伴犊触倒癞患善觉而命终。众多诸比丘诣世尊处，礼敬世尊，坐于一隅。坐于一隅之彼诸比丘如是白世尊言：“大德！彼名善觉癞患，依世尊之法教示、激励、鼓舞、使喜悦，既已命终。彼未来如何？彼来生如何？”世尊答曰：“汝等比丘！癞患善觉为贤者而行大小之法。为法问而无恼我。汝等比丘！癞患善觉灭尽三结而入预流，得不退转法，达于正觉者。”如是言已，一比丘如是白世尊言：“大德！癞患善觉为贫人、乞食、不运者之因缘如何？”世尊答曰：“汝等比丘！癞患善觉前生实已为此王舍城长者子。彼游于乐园，见多迦罗支弃辟支佛入城托钵，彼自思惟：‘此癞患往于何处？’吐唾轻辱而去。为此业果，几年、几百年、几千年、几百千年于地狱受苦已。实为彼业之余果，于此王舍城为贫人、乞食、不运者。彼依如来之所教法、律得信、得戒、得闻、得舍离、得慧而身体命终后，生于善趣、天界，为三十三天众之伴。彼于彼处依颜色与称誉，优辉其它之天。”世尊知此已，彼时唱此优陀那：

&nbsp;&nbsp;&nbsp;&nbsp;“有眼知不平，&nbsp;&nbsp;&nbsp;&nbsp;犹如克战胜，

&nbsp;&nbsp;&nbsp;&nbsp;贤者生此世，&nbsp;&nbsp;&nbsp;&nbsp;全然当避恶。”

#### 四 <a name="4"></a>

如是我闻。尔时，世尊住舍卫城祇陀林给孤独园。尔时，众多儿童于舍卫城与祇陀林间捕鱼。世尊晨早着内衣，持钵衣，入舍卫城托钵。世尊见彼众多儿童于舍卫城与祇陀林间捕鱼，近彼等而如是言：“汝等童儿！汝等畏苦耶？苦于汝等为不快耶？”答曰：“然！大德！我等畏苦，苦于我等为不快。”世尊知此已，彼时唱此优陀那：

&nbsp;&nbsp;&nbsp;&nbsp;“苦于汝等若不快，&nbsp;&nbsp;&nbsp;&nbsp;无论公私勿为恶。

&nbsp;&nbsp;&nbsp;&nbsp;若为恶事，或已为，&nbsp;&nbsp;&nbsp;&nbsp;虽依逃避苦不脱。”

#### 五 6 <a name="5"></a>

如是我闻。尔时，世尊住舍卫城东园鹿母讲堂。尔时，世尊于布萨日为比丘众所围绕而坐。时，尊者阿难于夜更初分过后，即从座起偏袒一肩，向世尊合掌如是白世尊言：“大德！今夜更初分已过，比丘众久坐。大德！请世尊为诸比丘说波罗提木叉。”虽如此云已，世尊默然。尊者阿难于夜更中分过后，即从座起偏袒一肩再向世尊合掌，如是白世尊言：“大德！今夜更中分已过，比丘众久坐。大德！请世尊为诸比丘说波罗提木叉。”虽如此云已，世尊唯默然。尊者阿难于夜更后分已过而夜明日升，即从座起偏袒一肩，三度合掌向世尊，如是白世尊言：“大德！今夜更后分已过，夜明日升，比丘众久坐。大德！请世尊为比丘众说波罗提木叉。”

世尊如是曰：“阿难！此会众不净。”尊者大目犍连自思惟：“世尊言：‘阿难！此会众不净。’世尊为何人而如是云。”尊者大目犍连以己心思惟统含比丘众之心。尊者大目犍连已见污戒为恶法、有不净邪恶业行，隐蔽己行，非沙门自称沙门，非梵行者自称梵行者，内心腐败满漏，持不净性者坐此比丘众中。见而起座近于彼者，作如是言：“汝起法友！汝为世尊所看破，汝勿住与比丘众俱。”彼唯默然。尊者大目犍连再如是告彼曰：“汝起法友！汝为世尊所看破，汝勿住与比丘众俱。”彼再唯默然。尊者大目犍连三度如是告彼言：“汝起法友！……乃至……勿住与比丘众俱。”三度彼唯默然。尊者大目犍连捉彼腕驱出门外而下闩。诣世尊前，如是白世尊曰：“大德！彼为我所驱出，会众清净。大德！请世尊为比丘等说波罗提木叉。”世尊曰：“目犍连！为不可思议。目犍连！为未曾有。能取其手留愚者之座。”

世尊更如是告比丘曰：“汝等比丘！从今而后，我不行布萨，不说波罗提木叉。从今而后，汝等应自行布萨，说波罗提木叉。如来于不净众中行布萨说波罗提木叉者，此非正理，为不可能。汝等比丘！于大海有此等八种不可思议未曾有法。见此阿修罗为乐大海。何为八？

(一)诸比丘！大海为次第而凹，次第而倾，次第而低，非如断崖而忽深。汝等比丘！大海为次第而凹……非如断崖而忽深，汝等比丘！此于大海为第一不可思议未曾有法。见此阿修罗为乐大海。

(二)复次诸比丘！大海有一定之法，则水无越岸。汝等比丘！大海有一定法，则水无越岸，诸比丘！此为大海第二不可思议未曾有法。见此阿修罗为乐大海。

(三)复次诸比丘！大海不住死尸。若大海有死尸，则速使漂至岸上。诸比丘！大海不住死尸……漂至岸上，诸比丘！此为大海第三不可思议未曾有法。见此阿修罗为乐大海。

(四)复次诸比丘！虽任何之大河，例如恒伽、摇尤那、阿夷那和提、萨罗游、摩企，此等若流至大海，舍原有族名而唯称大海。诸比丘！虽于任何之大河，例如恒伽……乃至……舍原有族名而唯称大海，诸比丘！此为大海第四不可思议未曾有法。见此阿修罗为乐大海。

(五)复次诸比丘！于世界之诸流而入大海，雨由空降，而此大海未见减少亦未见增加。诸比丘！于世界之诸流……乃……至未见减少亦未见增加，诸比丘！此为大海第五之不可思议……乃至……阿修罗为乐大海。

(六)复次诸比丘！大海一味，即为咸味。诸比丘！大海一味，即为咸味，诸比丘！此为大海第六之不可思议……乃至……阿修罗为乐大海。

(七)复次诸比丘！大海有甚多宝、无数之宝。彼处之此等宝，例如有真珠、摩尼、琉璃、砗磲、壁石、珊瑚、银、金、红玉、玛瑙等物。诸比丘！大海有甚多宝……乃至……玛瑙等物，诸比丘！此为大海第七之不可思议……乃至……阿修罗为乐大海。

(八)复次诸比丘！大海为多数生类之住处。彼处之此等生类，即有帝麑、帝麑伽罗、帝麑罗频伽罗、阿修罗、龙、干闼婆。大海更有百由旬之巨物，二百由旬之巨物，三百由旬之巨物，四百由旬之巨物，五百由旬之巨物。诸比丘！大海为多数生类即……乃至……巨物，诸比丘！此为大海第八之不可思议……乃至……阿修罗为乐大海。

诸比丘！与此相同，于此法、律亦有八种之不可思议未曾有法。见此，诸比丘！为乐此之法、律。何为八？

(一)诸比丘！犹如大海次第而凹，次第而倾，次第而低，非如断崖而忽深，诸比丘！于此之法、律亦有次第学、次第行、次第道，非忽而能达证智。诸比丘！于此之法、律亦……乃至……非忽而能达证智，诸比丘！于此之法、律，为第一之不可思议未曾有法。见此诸比丘为乐此之法、律。

(二)复次诸比丘！犹如大海有一定之法，则〔水〕无越岸，诸比丘！我为诸弟子制定学处，我诸弟子虽为命难亦无犯学处。诸比丘！我为诸弟子……乃至……亦无犯学处，诸比丘！于此之法、律，为第二之不可思议……乃至……为乐此之法、律。

(三)诸比丘！犹如大海不住死尸，若大海有死尸，则速使漂至岸上，诸比丘！污戒为恶法，有不净邪恶之业行，隐蔽己行，非沙门而自称沙门，非梵行者而自称梵行者，内心腐败满漏，持不净之性，彼不与〔大〕众俱而住，集众而速斥彼。彼虽坐于比丘之中，彼远离〔大〕众，〔大〕众亦远离彼。诸比丘！污戒为……乃至……亦远离彼，诸比丘！于此之法、律，为第三之不可思议……乃至……为乐此之法、律。

(四)诸比丘！犹如任何大河，例如恒伽、摇尤那、阿夷那和提、萨罗游、摩企，此等若流至大海，舍原有族名7唯称大海，诸比丘！四姓即刹帝利、婆罗门、吠舍、首陀罗之此等，向如来之教法、律而出家，为无家之出家身，舍原有族名唯称沙门释子。诸比丘！四姓……乃至……释子，诸比丘！于此之法、律，为第四之不可思议……乃至……为乐此之法、律。

(五)诸比丘！犹如于世界之诸流，入于大海，雨由空降，于大海亦不见灭少或增加，诸比丘！众多比丘入于无余涅盘界，亦不见涅盘界减少或增加。诸比丘！众多之比丘……乃至……减少或增加。诸比丘！于此之法、律，为第五之不可思议……乃至……为乐此之法、律。

(六)诸比丘！犹如大海一味，即为咸味，诸比丘！此之法、〔律〕一味8，即为解脱味。诸比丘！此之法、律一味9，即为解脱味，诸比丘！于此之法、律，为第六之不可思议……乃至……为乐此之法、律。

(七)诸比丘！犹如大海有甚多宝、无数之宝。彼处之此等宝，例如有真珠、摩尼、琉璃、砗磲、壁石、珊瑚、银、金、红玉、玛瑙等物，诸比丘！此之法、〔律〕10有甚多宝、无数之宝，例如有四念处、四正勤、四神足、五根、五力、七觉支、八正道等。诸比丘！此之法、〔律〕11 ……乃至……八正道等，诸比丘！于此之法、律，为第七之不可思议……乃至……为乐此之法、律。

(八)诸比丘！犹如大海为多数生类之住处，彼处之此等生类即有帝麑、帝麑伽罗、帝麑罗频伽罗、阿修罗、龙、干闼婆，更于大海有百由旬之巨物、二百由旬之巨物、三百由旬之巨物、四百由旬之具巨物、五百由旬之巨物，诸比丘！此之法、多为善者之住处，在彼处之此等善者即有预流向者，有为预流果之实现而修行者；一来向者，有为一来果之实现而修行者；不还向者，有为不还果之实现而修行者；阿罗汉向者，有为阿罗汉果之实现而修行者。诸比丘！于此之法、律，为第八之不可思议……乃至……为乐此之法、律。

汝等比丘！于此之法、律为八种不可思议未曾有法。见此诸比丘而为乐此之法、律。”世尊知此已，彼时唱此优陀那：

&nbsp;&nbsp;&nbsp;&nbsp;“蔽者12将漏雨，&nbsp;&nbsp;&nbsp;&nbsp;不蔽者无漏，

&nbsp;&nbsp;&nbsp;&nbsp;不蔽者开此，&nbsp;&nbsp;&nbsp;&nbsp;如此无雨漏。”

#### 六13 <a name="6"></a>

如是我闻。尔时，世尊住舍卫城祇陀林给孤独园。尔时，尊者大迦旃延住阿盘提拘罗罗伽罗之波楼多山。优婆塞苏那俱胝耳，时为尊者大迦旃延之侍者。独坐思惟之优婆塞苏那俱胝耳起如是之心念：“如尊〔师〕大迦旃延之说法，住于俗家者，难完全清净，犹如削砗磲贝纯洁之行梵行。我宁剃除须发着袈裟衣，出家而为无家之身。”优婆塞苏那俱胝耳诣尊者大迦旃延之处礼敬尊者，坐于一隅。

坐于一隅之优婆塞苏那俱胝耳如是白尊者大迦旃延云：“大德！于此处独坐思惟，我心起如是之念：‘如尊〔师〕大迦旃延之说法……乃至……为无家之身。’大德！尊〔师〕大迦旃延请容受我出家。”如是云已，尊者大迦旃延如是告优婆塞苏那俱胝耳云：“苏那！生涯中一食一卧之梵行非易行。苏那！望汝〔于彼处〕仍为在家人，而时行诸佛教行一食一卧之梵行。”止彼怀出家希望之优婆塞苏那俱胝耳出家之念。优婆塞苏那俱胝耳于独坐思惟如是心再起念：“如尊〔师〕大迦旃延之说法……乃至……为无家之身。”优婆塞苏那俱胝耳再诣尊者大迦旃延……如是云：“大德！于此处独坐思惟我……乃至……大德！尊〔师〕大迦旃延请容受我出家。”如是云已，尊者大迦旃延如是告优婆塞苏那俱胝耳云：“苏那！生涯……乃至……行一食一卧之梵行。”再止彼优婆塞苏那俱胝耳怀出家希望之〔念〕。优婆塞苏那俱胝耳于独坐思惟如是三度心再起念：“如尊〔师〕大迦旃之说法……乃至……为无家之身。”优婆塞苏那俱胝耳三度诣尊者大迦旃延……如是云：“大德！我于此处独坐思惟……乃至……大德！尊[师]大迦旃延请容受我出家。”尊者大迦旃延使优婆塞苏那俱胝耳出家。彼时阿盘提南路比丘甚少故，尊者大迦旃延经三年辛苦之后，由此处彼处集十群之比丘众，为尊者苏那授具足戒。雨安居已，于独坐思惟之尊者苏那心起如是念：“我未曾亲眼奉见彼世尊，惟闻彼世尊如斯如斯。和尚若听许我，我欲诣赴礼拜世尊、应供、正等觉者。”尊者苏那日暮由座而起，诣尊者大迦旃延处礼敬尊者，坐于一隅。

坐于一隅之尊者苏那白尊者大迦旃延曰：“大德！于此处独坐思惟，我心起如是之念：‘我未曾亲眼……乃至……和尚若听许我，我欲诣赴礼拜世尊、应供、正等觉者。’”尊者大迦旃延曰：“善哉，善哉。苏那！汝为礼拜世尊、应供、正等觉者，汝行！苏那！汝礼拜彼可爱、可信、镇诸根落意、达最上安息之统御、自制自护、御诸根而为龙象之彼世尊。若然，依我语以头面顶礼世尊之足。而奉问白言，世尊之少病少恼、起居轻安，有气力住于安乐与否，而白世尊：‘大德！我和尚尊者大迦旃延以头面顶礼世尊之足。奉问世尊之少病少恼……乃至……住于安乐与否。’”“唯然，大德！”尊者苏那随喜欢受诺尊者大迦旃延之言，即从座起，礼敬尊者大迦旃延，行右绕礼，折坐卧具，持钵衣，往赴舍卫城游行。次第游行至舍卫城祇陀林给孤独园，诣世尊处，礼敬世尊，坐于一隅。

坐于一隅之尊者苏那如是白世尊言：“大德！我和尚尊者大迦旃延以头面顶礼世尊之足，奉问……乃至……住于安乐与否。”世尊曰：“比丘！身体为健耶？〔所得〕之饮食足以系命耶？为旅途而无少疲耶？托钵亦无所疲耶？”答曰：“世尊！身体健，〔所得〕饮食足以系命，旅途少疲，托钵无所疲。”世尊命尊者阿难而如是曰：“阿难！为此远来比丘调坐卧处。”尊者阿难自思惟：“世尊之为他人而命我：‘阿难！为此远来之比丘调坐卧处。’世尊言时，望与彼比丘为同室。世尊即望与尊者苏那同室。”为此于世尊之住室，调尊者苏那之坐卧处。世尊至夜迟，坐于屋外，洗足入室。尊者苏那至夜迟前……乃至……入室。世尊于夜明时起出，呼尊者苏那如是曰：“汝无为比丘等说法之心耶？”“唯然，大德！”尊者苏那应诺世尊而咏唱八八品中之十六偈14无遗。尊者苏那之咏唱已，世尊甚随喜如是曰：“善哉，善哉。比丘！比丘善学八八品中之十六偈，得善记忆善理解。明白而无误，意义明而有清声。比丘！法腊为几岁耶？”答曰：“世尊！我法腊为一岁。”世尊曰：“比丘！汝何故而如是迟耶？”答曰：“大德！我久见于诸欲有患难事。若在家之生活障碍多，所作多应为。”世尊知此已，彼时唱此优陀那：

&nbsp;&nbsp;&nbsp;&nbsp;“无本质者，&nbsp;&nbsp;&nbsp;&nbsp;见世患难，

&nbsp;&nbsp;&nbsp;&nbsp;圣者知法，&nbsp;&nbsp;&nbsp;&nbsp;于恶不乐，

&nbsp;&nbsp;&nbsp;&nbsp;清净之人，&nbsp;&nbsp;&nbsp;&nbsp;于恶不乐。”

#### 七 <a name="7"></a>

如是我闻。尔时，世尊住舍卫城祇陀林给孤独园。尔时，尊者疑惑离曰于世尊之近处，结跏趺坐，正身端直，观察清净超越疑惑而坐。世尊见尊者疑惑离曰在〔我〕近处结跏趺坐，正身端直，观察清净超越疑惑而坐。世尊知此已，彼时唱此优陀那：

&nbsp;&nbsp;&nbsp;&nbsp;“此世或彼世，&nbsp;&nbsp;&nbsp;&nbsp;他自抱何疑？

&nbsp;&nbsp;&nbsp;&nbsp;禅思者清勤，&nbsp;&nbsp;&nbsp;&nbsp;梵行者舍此。”

#### 八15<a name="8"></a>

如是我闻。尔时，世尊住王舍城竹林迦兰陀迦园。尔时，尊者阿难于布萨日之晨日着内衣持钵衣，入王舍城托钵。提婆达多见尊者阿难往王舍城托钵，近尊者阿难而如是云：“法友阿难！由今日而后，我在世尊之外，比丘之外行布萨，亦行僧伽羯磨。”尊者阿难往王舍城托钵，食后由托钵归来而诣世尊处，礼敬世尊，坐于一隅。坐于一隅之尊者阿难如是白世尊言：“大德！我晨早着内衣，持钵衣，入王舍城托钵。大德！提婆达多见我往王舍城托钵，近我如是云：‘法友阿难！由今日而后……将行……。’ 大德！今日提婆达多欲破僧伽。将行布萨及僧伽羯磨。”世尊知此已，彼时唱此优陀那：

&nbsp;&nbsp;&nbsp;&nbsp;“善人为善易16，&nbsp;&nbsp;&nbsp;&nbsp;恶人为善难，

&nbsp;&nbsp;&nbsp;&nbsp;恶人为恶易，&nbsp;&nbsp;&nbsp;&nbsp;圣者为恶难。”

#### 九 <a name="9"></a>

如是我闻。尔时，世尊与大比丘众，俱游行憍萨罗国。尔时，众多之青年婆罗门续立激音，过而近于世尊。世尊见众多青年婆罗门等，续立激音近于彼。世尊知彼已，彼时唱此优陀那：

&nbsp;&nbsp;&nbsp;&nbsp;“17说辞之道人，&nbsp;&nbsp;&nbsp;&nbsp;贤语望多辩，

&nbsp;&nbsp;&nbsp;&nbsp;为[人]所忘去，&nbsp;&nbsp;&nbsp;&nbsp;[自]不知由谁导。”

#### 一○ <a name="10"></a>

如是我闻。尔时，世尊住舍卫城祇陀林给孤独园。尔时，尊者周利盘特近于世尊，结跏趺坐，持身正直，心悬〔正〕念而坐。世尊见尊者周利盘特近于自己，而结跏趺坐，持身正直，心悬[正]念而坐。世尊知此已，彼时唱此优陀那：

&nbsp;&nbsp;&nbsp;&nbsp;“安住心身直，&nbsp;&nbsp;&nbsp;&nbsp;不论坐或卧，

&nbsp;&nbsp;&nbsp;&nbsp;比丘念决定，&nbsp;&nbsp;&nbsp;&nbsp;得过未利益。

&nbsp;&nbsp;&nbsp;&nbsp;过未利益比丘得，&nbsp;&nbsp;&nbsp;&nbsp;将往不见死王处。”

苏那长老品第五

摄颂曰：

&nbsp;&nbsp;&nbsp;&nbsp;王、短命与癞患者，&nbsp;&nbsp;&nbsp;&nbsp;童儿、布萨与苏那，

&nbsp;&nbsp;&nbsp;&nbsp;离曰、难陀、青年，&nbsp;&nbsp;&nbsp;&nbsp;周利盘特共为十。

注 1 Compare：S.N.III,18 Mallika vol.I.P.75。

2 “胜鬘”之原名音译 Mallika 可为末利。

3 佛本行集经十一卷(大正藏、三卷七○一页)，众许摩诃帝经三卷(大正藏、三卷九四○页)，过去现在因果经一卷(大正藏、三卷六二七页)等参照。

4 Compare：S.N.XI,2,4.Daliddo vol.I.PP,231-232.杂阿含四十六卷(大正藏、二卷三三三页)，别译杂阿含三卷(大正藏、二卷三九○页)一部参照。

5 Compare：S.N.I.VI,II,I Tathagatena vutta I,vol,P.423,MV I,6.29 P.11。

6 Compare：Cv.IX,1-2 PP.238-240；A.N.XIX vol.IV PP.197-204；A.N.XX vol.IV PP.204-增一阿含三十七卷八难品(四)(大正藏、二卷七五二~七五三页)，增一阿含四十四卷十不善品(二)(大正藏、二卷七八六页)，中阿含八卷修罗经(大正藏、一卷四七五－四七七页)，中阿含九卷瞻波经(大正藏、一卷四七八－四七九页)，中阿含二恒永经(大正藏、一卷八一七页)，法海经(大正藏、一卷八一八页)，海八德经(大正藏、一卷八一九页)，五分律二十八卷(大正藏、二二卷一八○~一八一页)，四分律三十六卷(大正藏、二二卷八二四－八二五页)，十诵律三十三卷(大正藏、二三卷二三九－二四○页)，摩诃僧祇律二十七卷(大正藏、二二卷四四七页)等参照。

7 “名与族”之原语 namagotta 亦将可译为姓名。

8 9 10 11 在底本虽单独只有 dhammo 在暹罗本则有 dhammavinayo。

12 在摩诃僧祇律五卷(大正藏、二二卷二六三页)亦有。

13 Compare：MV.V.13,1-10 PP.194-197.五分律二十一卷(大正藏、二二卷八四五页)，十诵律二十五卷(大正藏、二三卷一八一页)，摩诃僧祇律二十三卷(大正藏、二三卷四一五
－四一六页)等参照。

14 在于 Suttanipata。

15 Compare：Cv.VII,3,17 P.198.四分律四十六卷(大正藏、二二卷九○九页)类似之文，在佛传律本甚多。

16 五分律二十五卷(大正藏、二二卷一六四页)亦有。

17 Compare：Mv.X,39.149；Jataka IX,2.vol.III.P.488。