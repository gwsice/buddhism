### 第七 舍利弗相应

#### 第一 离

尔时具寿舍利弗，住舍卫城只树林给孤独园。

时，具寿舍利弗，清晨之时、着下衣，持钵衣；入舍卫城乞食。

行于舍卫城乞食。食后从乞食还，往安陀林，以行昼日坐。

入安陀林已，于一树下昼日坐。

时、具寿舍利弗，晡时纵静坐起，往只树给孤独园。

具寿阿难见具寿舍利弗从远方来，见而言于具寿舍利弗曰：

‘友舍利弗!汝之诸根清净，颜色清净皎洁。具寿舍利弗今日依何而住耶?’

‘友!于此处我离诸欲、离诸不善法、离有寻、有伺，生喜、乐具足而住初静虑。友!此时我思惟，我入初静虑，我乃入初静虑，我则不出初静虑。’

具寿舍利弗，如是善于长夜断我慢、我所慢、慢、随眠，故具寿舍利弗，思惟：‘我入初静虑，我乃入初静虑，我则不出初静虑。’

#### 第二 无寻

[尔时，具寿舍利弗]舍卫城……乃至……

具寿阿难见具寿舍利弗从远方来。见而言于具寿舍利弗:

‘友舍利弗!汝之诸根清净，颜色清净皎洁，具寿舍利弗今日依何而住耶?’

‘友!于此我能为寻伺寂静放，内净心住一趣、无寻无伺而从三摩地，生喜、乐具足住第二静虑。友!此时我思惟我入第二静虑，我乃入第二静虑，我则为不出第二静虑。’

具寿舍利弗于如是长夜，善断我慢、我所慢、慢、随眠，故具寿舍利弗思惟……‘我入第二静虑，我乃入第二静虑、我则不为出第二静虑。’

#### 第三 喜

[尔时，具寿舍利弗]舍卫城…．乃至……

具寿阿难见具寿舍利弗从远……乃至……言于:

‘友舍利弗!汝之诸根清净，颜色清净皎洁。具寿舍利弗今日依何而住耶?’

‘友!于此我以离喜故住于舍，身正受乐正念正知，如诸圣者之宣说，有舍念乐住，具足住第三静虑……乃至广说……。’

#### 第四 舍

[尔时，具寿舍利弗]舍卫城……乃至……

‘友舍利弗!汝之诸根清净，颜色清净皎洁。具寿舍利弗今日依何而住耶?’

‘友!于此我断乐、断苦故，及先已灭喜、忧故，不苦不乐而舍念清净，具足住于第四静虑。友!此时我……乃至……为不出……’

#### 第五 虚空

[尔时，具寿舍利弗]舍卫城……乃至……具寿阿难……乃至……

‘友!于此我超越一切之色想故，灭有对想故，不作意种种想故，为虚空无边，具足住虚空无边处……乃至……为不出……’

#### 第六 识

[尔时，具寿舍利弗]舍卫城……乃至……具寿阿难……乃至……

‘友!于此我超越一切虚空无边处，为识无边，具足住识无边处……乃至……无不出……’

#### 第七 无所有处

[尔时，具寿舍利弗]舍卫城……乃至……

‘友!于此我超越一切识无边处‥具足住少无所有及无所有处……乃至……为无出……’

#### 第八 有想

[尔时，具寿舍利弗]舍卫城……乃至……

‘友!于此我超越一切无所有处，具足住非想、非非想处……乃至……为无出……’

#### 第九 灭

[尔时，具寿舍利弗]舍卫城……乃至……

‘友!于此我超越非想、非非想处，具足住灭想受。友!此时我思惟我入灭想受，我乃入灭想受，我则不为出灭想受。’

具寿舍利弗善于如是长夜断我慢、我所慢、慢、随眠，故具寿舍利弗思惟：‘我入灭想受，我乃入灭想受，我则不为出灭想受。’

#### 第十 净口

尔时，具寿舍利弗住王舍城竹林迦兰陀园。

时具寿舍利弗，清晨之时，着下衣，持钵、衣，入王舍城乞食。于王舍城行每家乞食，而倚于一壁食施食。

时名净口出家尼者，来具寿舍利弗之处，来而言于具寿舍利弗曰：

‘沙门!汝乃以口向下而食耶?’

‘姊妹!我非以口向下而食。’

‘沙门!然则仰口而食耶?’

‘姊妹!我非仰口而食。’

‘沙门!然则口向四方而食耶?’

‘姊妹!我非口向四方而食。’

‘沙门!然则口向四维而食耶?’

‘姊妹!我非口向四维而食。’

‘沙门!问以口向下而食者，言我非以口向下而食。沙门!然则若问仰口而食耶?言我非仰口而食。沙门!然则若问以口向四五而食耶?言我非以口向四方而食。沙门!然则若问口向四维而食耶?言我非以口向四维而食。沙门!然者汝如何而食耶?’

‘姊妹!沙门、婆罗门，谓依事明 、畜生明，以邪命为生活者，姊妹!彼沙门、婆罗门名为以口向下而食。

姊妹!沙门、婆罗门，谓依占星明、畜生明，以邪命为生活者，姊妹!彼沙门、婆罗门名为仰口而食。．

姊妹!沙门、婆罗门从事遣使、使节，以邪命为生活者，彼沙门、婆罗门名为口向四五而食。

姊妹!沙门、婆罗门，谓依占卜明、畜生明，以邪命为生活者。姊妹!彼沙门、婆罗门名为口向四维而食。

姊妹!我非所谓依事明、畜生明，以邪命为生活者。非所谓依占星明、畜生明，以邪命为生活者。非从事遣使、使节，以邪命为生活。非依卜占明、畜生明，以邪命为生活者。我以法求食，以法求食而食。’

时、净口出家尼即往王舍城之里巷四衢告之曰：‘沙门释子等如法受食，沙门释子等无过而受食。施沙门释子等食。’

舍利弗相应(终)

此摄颂曰：

&nbsp;&nbsp;&nbsp;&nbsp;离与无寻&nbsp;&nbsp;&nbsp;&nbsp;喜舍等四

&nbsp;&nbsp;&nbsp;&nbsp;虚空与识&nbsp;&nbsp;&nbsp;&nbsp;及无所有

&nbsp;&nbsp;&nbsp;&nbsp;有想灭九&nbsp;&nbsp;&nbsp;&nbsp;净口等十