## 第四 无始相应

### 第一 薪草品

#### 第一 薪草

如是我闻。一时，世尊住舍卫城。

尔时，世尊言诸比丘曰：‘诸比丘!’彼等比丘奉答世尊曰：‘唯然，大德!’

世尊曰：‘诸比丘!轮回无始，众生之为无明所覆、渴爱所缚，不知流转轮回之本际。

比丘等!譬如有人，于此阎浮提伐草、薪、小枝、集于同一场所。堆积成四指量之方形谓：‘此是我母、此是我母之母。’计数而置。诸比丘!彼人数算其母之母而不能终尽，则此阎浮提之草、薪、枝、小枝，已至终尽。

所以者何?诸比丘!此轮回无始，众生为无明所覆、渴爱所缚，不知 流转轮回之本际。

诸比丘!如是，长夜受苦、受痛、受失，增大其墓所。

诸比丘!是以于诸行足厌、足于厌离、足于解脱。’

#### 第二 地

[尔时，世尊]住舍卫城。

[尔时，世尊曰:]‘诸比丘!轮回无始，众生为无明所覆、渴爱所缚、不知流转轮回之本际。

诸比丘!譬如有人，以大地作枣种子大之土丸，以[数]而置之谓：‘此是我父，此是我父之父。’诸比丘!彼人数其父之父不能终尽，此大地已至终尽矣。

所以者何?诸比丘!轮回无始、众生为无明所覆、渴爱所缚，不知流转轮回之本际。

诸比丘!如是长夜受苦、受痛、受失，增大其墓所。

诸比丘!是以于诸行足厌、足于厌离，足于解脱。’

#### 第三 泪

[尔时，世尊]住舍卫城。

[尔时，世尊曰：]‘诸比丘!轮回无始，众生为无明所覆、渴爱所缚，不知流转轮回之本际。

诸比丘!汝等对此作如何思惟耶?四大海之水，与汝等怨憎相会，喜爱之别离，长时流转轮回、悲叹时，所流之泪，何者为多耶?’

‘大德!我等知世尊所说法，大德!我等怨憎相会，喜爱之别离，长时流转轮回，悲叹时所流之泪为多，其非四大海水所能比拟。’

‘善哉，善哉!诸比丘!汝等对我所说之法，能如是知之矣。

诸比丘!汝等怨憎相会，与喜爱别离，长时流转轮回，悲叹时所流注之泪为多，其非四大海水所能比拟。

诸比丘!汝等于长夜逢母之死。

……逢子之死。

……逢女儿之死。

……逢眷属之失。

……逢财宝之失。

诸比丘!汝等于长夜，逢病之失。汝等逢此等之病失，怨憎相会，与喜爱者别离，悲叹时所流注之泪为更多，其非大海水所能比拟。

所以者何?诸比丘!轮回乃无始……

诸比丘!是人于诸行足厌、足于厌离、足于解脱。’

#### 第四 乳

[尔时，世尊]住舍卫城。

[尔时，世尊曰：]‘诸比丘!轮回无始，众生为无明所覆、渴爱所缚，不知流转于轮回之本际。’

‘诸比丘!汝等对此作如何思惟耶?汝等于此等长夜流转轮回所吞之母乳，与四海之水，何者为多耶?’

‘大德!我等知世尊所说之法，大德!我等于长夜流转轮回所吞之母乳为更多，非大海小所能比拟。’

‘善哉，善哉!诸比丘!善哉!诸比丘!汝等对我所说之法，能如是知之矣。

诸比丘!汝等长夜流转轮回而所吞饮之母乳为更多，非大海水所能比拟。

所以者何?诸比丘!轮回无始……足于能脱。’

#### 第五 山

[尔时，世尊]住舍卫城纸树给孤独园。

尔时，一比丘来诣世尊之处。诣已……

坐于一面之彼比丘白世尊言：‘大德!一劫为几何之长耶?’

汝比丘!一劫为长久，是为多岁，如是多岁、或如是多百岁、或如是多千岁、或如是多百千岁、不可算数。

‘大德!唯然。得以譬喻之耶?’

世尊曰：‘比丘!可得。’‘比丘!譬如有纵一由旬，广一由旬，高一由旬，而无空隙、无龟裂，坚困之大岩山。[若]有人、每终百岁，以迦尸衣一拂之，比丘!其大岩山，依此方法而灭尽至终，劫犹未尽。

比丘!劫乃如是长久。比丘!如是长久之劫，轮回多劫，轮回比百劫多，轮回比千劫多，轮回更比百千劫多。

所以者何?诸比丘!轮回无始……足于解脱。’

#### 第六 芥子

[尔时，世尊]住舍卫城。

当时有一比丘，来诣世尊之处……

坐一面之比丘，以此白世尊曰：‘大德!一劫有几何之长耶?’

‘比丘![一]劫甚长，劫乃多岁，或……多百千岁，不可算数。’

‘大德!唯然，得可譬喻耶?’

‘比丘!得以譬喻，比丘!譬如有一由旬之铁城，纵一由旬，广一由旬，高一由旬，如以头巾 缠缚，充满芥子粒。时有人，每过百年，取出一芥子粒。比丘!彼芥子之大积集，以此等方法，城可灭尽至终，然而劫犹未尽。

比丘!如是劫之长久，比丘!如是长久之劫，多劫轮回、轮回比百劫多，轮回比千劫多，轮回更比百千劫多。

所以者何?比丘!轮回乃无始……足于解脱。’

#### 第七 声闻

[尔时，世尊]住舍卫城。

尔时，众多之比丘，来诣世尊之处……

坐于一面之彼等诸比丘，白世尊言：‘大德!经过几多劫耶?’

‘诸比丘!经过已多劫。此等为多劫，或为多百劫，或为多千劫、或为多百千劫，不能算数。’

‘大德!唯然，可得作譬喻耶?’

‘诸比丘!可得作[譬喻]。世尊曰：‘诸比丘!此处有四声闻百岁之寿、百岁之命，彼等日日忆念百千劫，诸比丘!诸劫为由彼等之所忆念。时彼等四声闻百岁之寿、百岁之命，过百岁而殁。

诸比丘!如是经过多劫，彼等为多劫，或为多百劫，或为多千劫，或为多百千劫，不可算数。

所以者何?诸比丘!轮回乃无始……足于解脱。’

#### 第八 恒河

[尔时，世尊]于王舍城竹林……

尔时，一婆罗门来诣世尊之处……

坐于一面之婆罗门白世尊言：‘瞿昙!经过几多之劫耶?’

‘婆罗门!经过已多劫。彼等为多劫，或为多百劫，或为多千劫，或为多百千劫，不可算数。’

‘瞿昙!唯然，可得作譬喻耶?’

‘婆罗门!可得作[譬喻]。世尊曰：‘婆罗门!譬喻此恒河之水流，流入大海，其中之砂为多砂，或为多百砂，或为多千砂，或为多百千砂，不可算数。’

‘婆罗门!因之，经过更多劫。彼等为多劫，或为多百劫，或为多千劫，或为多百千劫，不可算数。

所以者何?婆罗门!轮回乃无始，众生为无明所覆、渴爱所缚，不知流转轮回之本际。

婆罗门!如是，长夜受苦、受痛、受失，增大其墓所。婆罗门!是以于诸行足厌、足于厌离、足于解脱。’

如是说已。彼婆罗门白世尊言：‘瞿昙!是稀有，瞿昙!是稀有……尊者瞿昙!请摄纳我，自今以后，当终生归依为优婆塞。’

#### 第九 杖

[尔时，世尊]住舍卫城。

[尔时，世尊曰:]‘诸比丘!轮回乃无始，众生为无明所覆、渴爱所缚，不知流转轮回之本际……

诸比丘!譬喻向上空掷杖，一度落于根地，一度落于中地，一度落于头地，诸比丘!同此，被无明所覆、渴爱所缚，流转轮回之众生，一度由此界至彼界，一度由彼界至此界。

所以者何?诸比丘!转回乃无始……足于解脱。’

#### 第十 人

[尔时，世尊]住王舍城耆阇崛山。

尔时，世尊曰：

‘诸比丘!轮回乃无始……

诸比丘!依一人于一劫之所流转轮回，若有此等之集骨者，集之不使毁坏，其骨之堆积，骨之累积，骨之积聚，有如毗富罗山之大。

所以者何?诸比丘!轮回无始……足于解脱。’

世尊宣说已。善逝仰此!师更作斯宣曰：

(一)

&nbsp;&nbsp;&nbsp;&nbsp;一人生一劫&nbsp;&nbsp;&nbsp;&nbsp;人骨积无量

&nbsp;&nbsp;&nbsp;&nbsp;积聚等山高&nbsp;&nbsp;&nbsp;&nbsp;斯为大仙说

(二)

&nbsp;&nbsp;&nbsp;&nbsp;彼大仙所说&nbsp;&nbsp;&nbsp;&nbsp;耆阇崛山北

&nbsp;&nbsp;&nbsp;&nbsp;摩揭陀山城&nbsp;&nbsp;&nbsp;&nbsp;毗富罗山大

(三)

&nbsp;&nbsp;&nbsp;&nbsp;我以正慧观&nbsp;&nbsp;&nbsp;&nbsp;苦与苦生起

&nbsp;&nbsp;&nbsp;&nbsp;超越苦之法&nbsp;&nbsp;&nbsp;&nbsp;唯八支圣道

(四)

&nbsp;&nbsp;&nbsp;&nbsp;得见圣谛时&nbsp;&nbsp;&nbsp;&nbsp;趣于苦之灭

&nbsp;&nbsp;&nbsp;&nbsp;七返以为极&nbsp;&nbsp;&nbsp;&nbsp;彼人得转生

&nbsp;&nbsp;&nbsp;&nbsp;一切结已尽&nbsp;&nbsp;&nbsp;&nbsp;为苦之终焉

此颂曰：

&nbsp;&nbsp;&nbsp;&nbsp;薪草以及地&nbsp;&nbsp;&nbsp;&nbsp;泪乳山芥子

&nbsp;&nbsp;&nbsp;&nbsp;声闻与恒河&nbsp;&nbsp;&nbsp;&nbsp;以及杖与人

### 第二 苦恼等品

#### 第一 苦恼

一时，世尊住舍衙城。

尔时，[世尊曰：]

‘诸比丘!轮回乃无始，众生为无明所覆、渴爱所缚，不知流转轮回之本际。

诸比丘!汝等见此处具有必然之苦恼与不幸时，对此处应于作一结论：‘我等亦长时如是受之矣。’

所以者何?诸比丘!轮回乃无始……足于解脱。’

#### 第二 安乐

[尔时，世尊]住舍卫城。

[尔时，世尊曰:]‘诸比丘!轮回乃无始……

诸比丘!汝等见安乐、荣华时，对此必作一结论：‘我等亦长时受之矣。’

所以者何?诸比丘!轮回无始……不知流转轮回之本际……足于解脱。’

#### 第三 约三十

[尔时，世尊]住王舍城竹林。

当时约有三十位波婆比丘，皆住阿兰若，悉为乞食者，皆着粪扫衣，悉持三衣者，一切皆有结者。[彼等三十位比丘]来诣世尊之处。诣已，礼敬世尊，坐于一面。

尔时，世尊生如是思念：‘此等三十位波婆比丘，皆住阿兰若，悉为乞食者，着粪扫衣者，悉持三衣者，一切皆有结者。我宁为说此等之如法，于此教，使无取着，依诸漏使心得解脱。’

尔时世尊言诸比丘曰：‘诸比丘!’彼等诸比丘奉答世尊曰：‘唯然，大德!’

世尊曰：‘诸比丘!轮回乃无始，众生为无明所覆、渴爱所缚，不知流转轮回之本际。

诸比丘!汝等对此作如何思惟耶?汝等于此等之长时，流转轮回，奔走头破流出之血，与四大海之水，何者较多耶?’

‘大德!我等知世尊所说之法，大德!我等于长时流转轮回，奔走头破流出之血为多，非四大海之水可比拟。’

‘善哉，善哉!诸比丘!善哉!诸比丘!汝等对我所说之法，能如是了知。

诸比丘!汝等于此等之长时，流转轮回，奔走头破流出之血为多，非四大海之水可比拟……

诸比丘!汝等长夜生为牡牛做牡牛时，奔走头破流出之血为多，非四大海之水可比拟……

诸比丘!汝等长夜生为水牛做水牛时，奔走头破流出之血……

诸比丘!汝等长夜生为牡羊为牡羊时……

诸比丘……生为山羊，为山羊时……

诸比丘……生为鹿，为鹿时……

诸比丘……生为狗，为狗时……

诸比丘……生为猪，为猪时……

诸比丘!汝等长夜、为盗贼、为劫村者而被捕，奔走而被截头流出之血……

诸比丘!汝等长夜为盗贼、立于道路而被捕，奔走而被截头流出之血……

诸比丘!汝等长夜为盗贼、不义者而被捕，奔走头破流出之血为较多，非四大海之水可比拟。

所以者何?诸比丘!轮回无始，足于解脱。’

世尊如是说已，彼等诸比丘对世尊之说法、随喜、欢喜。

宣说此时，约三十位波婆比丘，已无取着，依诸漏而心解脱。

#### 第四 母

[尔时，世尊]住舍卫城。

[尔时，世尊曰:]‘诸比丘!轮回乃无始……

诸比丘!于此等之长夜，很难找出未尝为母之众生者。

所以者何?诸比丘!轮回乃无始……足于解脱。’

#### 第五 父

[尔时，世尊]住舍卫城。

……诸比丘……很难找出未尝为父之众生者。

#### 第六 兄弟

[尔时，世尊]住舍卫城。

……诸比丘……很难找出未尝为兄弟之者。

#### 第七 姊妹

尔时，世尊住舍卫城。

……诸比丘……很难找出未尝为姊妹之众生者。

#### 第八 子

[尔时，世尊]住舍卫城。

……诸比丘，很难找出未尝为子之众生者……

#### 第九 女儿

[尔时，世尊]住舍卫城。

[尔时，世尊曰:]‘诸比丘!轮回乃无始，众生为无明所覆、渴爱所缚，不知流转轮回之本际。

诸比丘!于此长夜，很难找出未尝为女儿之众生者。

所以者何?诸比丘!轮回乃无始，众生为无明所覆、渴爱所缚，不知流转轮回之本际。

诸比丘!然则长夜受苦，受痛、受失，增大其墓所。

诸比丘!是人，于诸行足厌、足于厌离、足于解脱。’

#### 第十 毗富罗山

[尔时，世尊]住王舍城阇崛山。

[尔时，世尊]言诸比丘……

世尊曰：‘诸比丘!轮回乃无始，众生为无明所覆、渴爱所缚，不知流转轮回之本际。

诸比丘!往昔此毗富罗山称为东竹山。诸比丘!彼时人等呼之为提瓦罗。汝等比丘!提瓦罗人等之寿量为四万岁。诸比丘!提瓦罗人等，登上东竹山需四日，降下需四日。

诸比丘!尔时，拘楼孙世尊、应供、正等觉者，出现于世。诸比丘!拘楼孙世尊、应供、正等觉者，有名曰威杜拉、 僧耆婆二人为上足弟子。

诸比丘!试观!此山之名消灭，彼等众人殁去，彼世尊已般涅盘。

诸比丘!是诸行为无常。诸比丘!如是诸行是不定。诸比丘!如是诸行为不安。诸比丘!是以，于诸行足厌、足于厌离、足于解脱。

诸比丘!往昔此毗富罗山称万伽伽山。诸比丘!又，彼时诸人被称为赤马。诸比丘!赤马之人，寿量为三万岁。诸比丘!赤马之人登上万伽伽山需三日，降下需三日。

诸比丘!尔时，拘那含世尊、应供、正等觉者出现于世。诸比丘!拘那含世尊、应供、正等觉者，有名曰比兹耶、苏陀罗二人为上足弟子。

诸比丘!试观!此山名消灭，彼等众人殁去，彼世尊亦般涅盘矣。

诸比丘!如是诸行无常……足于解脱。

诸比丘!往昔此毗富罗山称为斯巴萨山。诸比丘!彼时人等被称为苏比耶。诸比丘!苏比耶人之寿量为二万岁。诸比丘!苏比耶人登上斯巴萨山需二日，降下需二日。

尔时，迦叶世尊、应供、正等觉者，出现于世。诸比丘!迦叶世尊、应供、正等觉者，有名曰帝沙、巴拉多瓦迦二人为上足弟子。

诸比丘!试观!此山之名消灭，彼等众人殁去，彼世尊已般涅盘矣。

诸比丘!如是诸行是无常。诸比丘!如是诸行是不定。……足于解脱。

诸比丘!又现在此毗富罗山，而称为毗富罗。诸比丘!现在此诸人被称为摩揭陀人。诸比丘!摩揭陀人之寿量少，微少。长生亦仅者百岁，或仅有之多。汝等比丘!摩揭陀人上登毗富罗需瞬时，降下需瞬时。

诸比丘!现今，我为应供、正等觉者、出现于世。诸比丘!我今有舍利弗、目犍连二人为上足弟子。

诸比丘!此山名消灭，此等人人死去，我亦将至般涅盘时。

诸比丘!如是诸行是无常。诸比丘!如是诸行是不定。诸比丘!如是诸行是不安。诸比丘!是以，于诸行足厌、足于厌离、足于解脱。’

世尊宣说已，善逝仰此，大师更说此曰:

(一) 

&nbsp;&nbsp;&nbsp;&nbsp;东竹山提瓦罗&nbsp;&nbsp;&nbsp;&nbsp;赤马人万伽伽

&nbsp;&nbsp;&nbsp;&nbsp;斯巴萨苏比耶&nbsp;&nbsp;&nbsp;&nbsp;毗富罗摩揭陀
(二) 

&nbsp;&nbsp;&nbsp;&nbsp;然诸行是无常&nbsp;&nbsp;&nbsp;&nbsp;此等是生灭法

&nbsp;&nbsp;&nbsp;&nbsp;生之而又消灭&nbsp;&nbsp;&nbsp;&nbsp;此等寂灭为乐

此颂曰：

&nbsp;&nbsp;&nbsp;&nbsp;苦恼与安乐&nbsp;&nbsp;&nbsp;&nbsp;三十与父母

&nbsp;&nbsp;&nbsp;&nbsp;兄弟与姊妹&nbsp;&nbsp;&nbsp;&nbsp;子女毗富罗