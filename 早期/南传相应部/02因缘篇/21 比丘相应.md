## 第十 比丘相应

#### 第一 拘离多 <a name="21_1"></a>

如是我闻。一时，世尊住舍卫城只树给孤独园。

尔时，尊者大目犍连对诸比丘曰：‘友，诸比丘!’

彼等诸比丘对尊者大目犍连答曰：‘友!’

尊者大目犍连作是言曰：‘友!于此我退至闲静处，宴坐时，心生如是之思念：

‘所谓圣默然，圣默然。圣默然者，何耶?’

友，我生此念：‘于此比丘，静觉与观，内心寂静，心专住于一境，由无觉无观之定，生喜乐之第二禅，入而安住，此谓之圣默然。’

友，我静觉与观，内心寂静，心专注于一境，由无觉无观之定，生喜乐之第二禅，而安住。友!我住此等之住时，显现与觉俱生之想思惟。

友，尔时，世尊以神通近我，作如是言曰：‘目犍连!目犍连!婆罗门!慎勿放逸。于圣默然心应树立。于圣默然应一心。于圣默然心应专住。’

友，其后我于寂静觉与观，内心寂静，心专注于一境，入住于无觉无观之定，生喜与乐之第二禅。友!若予正说，则弟子乃依师之所护念，得大神通。此我正说弟子由师所护念，得大神通。’

#### 第二 优波低沙 <a name="21_2"></a>

缘，舍卫城……

尔时，尊者舍利弗言诸比丘曰：‘友!诸比丘。’

彼等诸比丘对尊者舍利弗答曰：‘友!’

舍利弗作如是言曰：‘友!我退至闲静处，宴坐时，心生此念：‘此世间，由于变易、变化之状态，对我生愁、悲、苦、忧、恼者、是何耶?’

友，我生此念：‘世间由于变易、变化之状态，对我生愁、悲、苦、忧、恼者，了无何物。’

如是云耶?尊者阿难对舍利弗作如是言曰：‘友，舍利弗!依师之变易、变化之状态，不生愁、悲、苦、忧、恼耶?’

‘友，阿难 !依师之变易、变化之状态，不生愁、悲、苦、忧、恼。伟大而实有大神通、大威力之师，亦思惟其示殁。若世尊永与我等俱住，其乃为多人之利益，为多人之幸福，为世间之哀怜、利益，为人天之利益、幸福。’

实于长夜，尊者舍利弗对我、我之所念，善除慢使。

然则尊者舍利弗，依师之变异、变化之状态，已不生愁、悲、苦、忧恼矣。’

#### 第三 瓮 <a name="21_3"></a>

如是我闻。一时世尊，住舍卫城只树给孤独园。

尔时，尊者舍利弗及尊者大目犍连，住于王舍城竹林英鼠养饵所之一房。

时，尊者舍利弗，暮时由宴坐起，来诣尊者大目犍连之处。诣已，与尊者大目犍连相互致问，交谈问讯可记忆之语，而坐于一面。


坐于一而之尊者舍利弗，对尊者大目犍连作是言曰：‘友，大目犍连!汝诸根寂静，颜色清净悦豫。今日大目犍连乃依寂静住而住者。’

‘友!我今乃日依粗住而住，且对我已有法语。’

‘尊者大目犍连，与谁共法语耶?’

‘友!我与世尊共法语。’

‘友!世尊今住舍卫城只树给孤独园，是为遥远。尊者大目犍连以神通至世尊之处耶?又或世尊以神通至尊者大目犍连之处耶?如何?’

‘友，非我以神通至世尊之处，亦非世尊以神通至我之处。世尊亦得如我之清净天眼、天耳界。我亦得如世尊之清净天眼、天耳界。’

‘尊者大目犍连，与世尊作如何之法语耶?’

‘友，我于此处对世尊作如是言曰：‘大德!所谓勤精进、勤精进，云何名之为勤精进耶?’

‘友!如是白已，世尊对我作如是言曰：‘目犍连!此处有比丘住勤精进，实则皮肤与腱与骨萎缩，身体之肉与血枯萎，依人之精力，人之精进，人之努力，可达者如不能达，则不起于精进之座，目犍连!如是为勤精进。’

‘友!我与世尊作如是之法语。’

‘友!譬如于雪山王之侧置小石块，悉予依附，如为所属。我等依附于大目犍连，属于大目犍连。尊者大目犍连有大神通、大势力，如有所欲于一劫之间而住。’

‘友!譬如于大盐瓮中，少量之盐块，悉予依附，如为所属。我等依附尊者舍利弗，为其所属。’


尊者舍利弗依世尊，为种种方便而被称赞叹，赞叹，所叹誉者。

&nbsp;&nbsp;&nbsp;&nbsp;慧如舍利弗&nbsp;&nbsp;&nbsp;&nbsp;依戒依寂静

&nbsp;&nbsp;&nbsp;&nbsp;到彼岸比丘&nbsp;&nbsp;&nbsp;&nbsp;其中最上者

如是大龙象，互为善说善语，欢喜契合。

#### 第四 年少 <a name="21_4"></a>

[尔时，世尊]住舍卫城。

尔时，一年少比丘，食后收拾铁钵，入房无所事，默然无力，作诸比丘之衣时，不为助力。

尔时，众多比丘，来诣世尊之处。诣已，礼敬世尊，坐于一面。

坐于一面之彼诸比丘白世尊言：‘大德!此处一年少比丘，食后收拾铁钵，入房无所事，默然无力，作诸比丘之衣时，不为助力。’

尔时，世尊言彼比丘曰：‘比丘，汝来!以我之语，告彼比丘：‘友!师唤汝。’

‘大德!唯然。’彼比丘奉答世尊，则走近彼比丘。近已，对彼比丘作如是告曰：‘友!师唤汝。’

‘友，唯然!’彼比丘回答此比丘后，来诣世尊座前，诣已，礼敬世尊，坐于一面。

世尊对坐于一面之彼比丘，作如是言曰：‘比丘!汝食后收拾铁钵，入房无所事，默然无力，对诸比丘作衣，亦不为助力，为真实耶?’

‘大德!我亦自作应作之事。’

尔时，世尊以心知彼比丘心之所念，对诸比丘曰：‘诸比丘!汝等勿恼此比丘。诸比丘!汝等勿恼此比丘。诸比丘!彼比丘得四禅之增上心，对现法乐住，随心所欲，无困难事，无烦恼。而且因此，有良家之子等，正由家出家为而无家，对究竟无上梵行，于现法中自知，为入实证住者。’

世尊，如是说，善逝如是说已，师更言曰：

&nbsp;&nbsp;&nbsp;&nbsp;精进非弛怠&nbsp;&nbsp;&nbsp;&nbsp;非少勇猛者

&nbsp;&nbsp;&nbsp;&nbsp;应到于涅盘&nbsp;&nbsp;&nbsp;&nbsp;解脱一切苦

&nbsp;&nbsp;&nbsp;&nbsp;此少年比丘&nbsp;&nbsp;&nbsp;&nbsp;此乃最上人

&nbsp;&nbsp;&nbsp;&nbsp;以车胜魔军&nbsp;&nbsp;&nbsp;&nbsp;住为最后身

#### 第五 善生 <a name="21_5"></a>

[尔时，世尊]住舍卫城。

尔时，尊者善生近趣世尊座前。

世尊见尊者善生由远方而来。见已，对诸比丘宣曰：

‘诸比丘!实则此良家之子，于二者为端严。彼端丽可观，具柔和之姿，具足最胜端丽之容色。因此，良家之子正由家出家而为无家，对无上究竟之梵行，于现法自知，入住实证。’

世尊说此……师更言曰：

&nbsp;&nbsp;&nbsp;&nbsp;比丘实端严&nbsp;&nbsp;&nbsp;&nbsp;具端正之心

&nbsp;&nbsp;&nbsp;&nbsp;离结且离轭&nbsp;&nbsp;&nbsp;&nbsp;离缚无执着

&nbsp;&nbsp;&nbsp;&nbsp;以车胜魔军&nbsp;&nbsp;&nbsp;&nbsp;住为最后身

#### 第六 拔提 <a name="21_6"></a>

[尔时，世尊]住舍卫城。

尔时，尊者侏儒拔提趣近至世尊座前。

世尊见尊者侏儒由远方来。见已，对诸比丘曰：

诸比丘!汝等见此丑陋、难看、矮小、为诸比丘轻侮之比丘前来耶?‘大德!唯然。’

‘诸比丘!此比丘有大神通、大势力。此比丘，对前所未得达者，彼已得达，乃得之不易。为此目的，彼良家之子正由家出家而为无家，究竟无上梵行，于现法住于自知，入住于实证。’

世尊宣此……师更言曰．

(一) 

&nbsp;&nbsp;&nbsp;&nbsp;鹅白鹭孔雀&nbsp;&nbsp;&nbsp;&nbsp;大象与班鹿

&nbsp;&nbsp;&nbsp;&nbsp;悉皆畏狮子&nbsp;&nbsp;&nbsp;&nbsp;身无相等者

(二) 

&nbsp;&nbsp;&nbsp;&nbsp;如是于人中&nbsp;&nbsp;&nbsp;&nbsp;年少有智慧

&nbsp;&nbsp;&nbsp;&nbsp;是于彼为大&nbsp;&nbsp;&nbsp;&nbsp;非如大愚身

#### 第七 毗舍佉 <a name="21_7"></a>

如是我闻。[尔时，世尊]住毗舍离之大林重阁讲堂。

尔时，盘阇梨之子尊者毗舍佉，亦于诸堂对诸比丘妙语，微妙而不枯。使知义，以适切、无执着之法语予教示、鼓励，使令愉悦。

尔时，世尊暮时，自宴坐起，近至讲堂。至已，就坐于所设之座。

就座之世尊对诸比丘曰：‘诸比丘!于讲堂对诸比丘出妙语，微妙不相，使知义，以适切、无执着之法语教示、鼓励、使愉悦之者，是谁耶?’

‘大德!盘阇梨之子尊者毗舍佉，于讲堂对诸比丘出妙语，微妙不枯，使知义、以适切、无执着之法语教示、鼓励，使愉悦。’

尔时，世尊对盘阇梨之子尊者毗舍佉曰：‘善哉，善哉!毗舍住!善哉，毗舍佉!汝对诸比丘，以妙语……法语，教示、鼓励，使令愉悦。

世尊说此已，善逝仰此，师更言曰：

(一) 

&nbsp;&nbsp;&nbsp;&nbsp;谁无所说事&nbsp;&nbsp;&nbsp;&nbsp;贤愚人杂知

&nbsp;&nbsp;&nbsp;&nbsp;彼之说法时&nbsp;&nbsp;&nbsp;&nbsp;知说不死道

(二) 

&nbsp;&nbsp;&nbsp;&nbsp;说法增光辉&nbsp;&nbsp;&nbsp;&nbsp;树立圣者幢

&nbsp;&nbsp;&nbsp;&nbsp;善说诸圣幢&nbsp;&nbsp;&nbsp;&nbsp;法乃圣者幢

#### 第八 难陀 <a name="21_8"></a>

[尔时，世尊]住舍卫城。

尔时，世尊夷母之子尊者难陀，消光泽、以捣衣饰身、染眼端、执美钵来诣世尊之处。诣已，礼敬世尊而坐于一面。世尊对坐于一而之尊者难陀，作如是言曰：

‘难陀!汝消光泽，以柔较之捣衣饰身、染眼端、执美钵、与良家之子，由信出家为无家者不适。难陀!汝如是，住阿兰若，行乞食，着粪扫衣，不望住欲，乃与良家子，由信出家而为无家者是相适者。’

世尊说此……师更言曰：

&nbsp;&nbsp;&nbsp;&nbsp;何日见难陀&nbsp;&nbsp;&nbsp;&nbsp;粪扫衣住林

&nbsp;&nbsp;&nbsp;&nbsp;支身依遗穗&nbsp;&nbsp;&nbsp;&nbsp;希见无欲事

时，尊者难陀，日后为住阿兰若者，行乞食者，着粪扫衣者，于欲无为求者。

#### 第九 低沙 <a name="21_9"></a>

[尔时，世尊]住舍卫城。

尔时，世尊叔父之子低沙，来诣世尊之处，诣已，礼敬世尊，悲哀而沉默、落泪，坐于一面。

尔时，世尊对尊者低沙曰：

‘低沙!汝何故悲哀、沉默、落泪坐于一面耶?’

‘大德!时诸比丘对我以所有之语嘲笑、毁谤。’

‘低沙!汝非如是，然汝对其语不能忍者。

低沙!汝非如是，如对其语不能忍，则良家之子由信出家为无家，于汝不适也。

汝对其语忍之，则此良家之子由信出家为无家，于汝适宜者。’

世尊说此，善逝仰此，师更如言曰．

&nbsp;&nbsp;&nbsp;&nbsp;何故忿无忿&nbsp;&nbsp;&nbsp;&nbsp;低沙以无忿

&nbsp;&nbsp;&nbsp;&nbsp;汝等是最胜&nbsp;&nbsp;&nbsp;&nbsp;降伏忿慢悭

&nbsp;&nbsp;&nbsp;&nbsp;低沙住梵行

#### 第十 名为长老 <a name="21_10"></a>

尔时，世尊住王舍城竹林粟鼠养饵所。

尔时有一比丘名为长老，是独住者，赞叹独住者。彼独入村乞食，独去、独坐于闲静处，独行经行。

时众多比丘，来诣世尊之前，诣已，礼敬世尊，坐于一面。

坐于一面之彼诸比丘白世尊言：‘大德!此处有一长老之比丘，是独住者，赞叹独住。’

尔时世尊言一比丘曰：‘比丘!汝来，以我语告长老比丘：‘友长老!师唤汝’。’

‘大德!唯然。’彼比丘奉答世尊，近至彼尊者长老之处。

至已，对尊者长老作如是言：‘友，长老!师唤汝。’

‘友，唯然。’尊者长老答彼比丘，来诣世尊之处。

诣已，礼敬世尊，坐于一面。

世尊对坐于一而之尊者长老，作如是言曰：‘长老!汝为独住者，赞叹独住者、为真实耶?’

‘大德!唯然。’

‘长老!如何汝为独住者，以赞叹独住者耶?’

‘大德!于此处我独为乞食入村，独去、独坐闲静处，独行经行。大德!我为如是之独住者，是赞叹独住者。’

‘长老!此独住，非我所云之独住。长老!依详说之有胜妙之独住，宜谛听，善思惟，我当为说：

‘大德!敬听’。……

长老!依详说之胜妙之独住者，何耶?长老!于此处，能舍过去，不希未来，于现在，对自身之所得，欲贪全亡也。长老!依如是之详说，为胜妙之独住也。’

世尊说此已，善逝仰此，师言更曰：

&nbsp;&nbsp;&nbsp;&nbsp;一切之胜者&nbsp;&nbsp;&nbsp;&nbsp;一切之智者

&nbsp;&nbsp;&nbsp;&nbsp;乃至善智者&nbsp;&nbsp;&nbsp;&nbsp;不染一切法

&nbsp;&nbsp;&nbsp;&nbsp;舍爱尽解脱&nbsp;&nbsp;&nbsp;&nbsp;此谓独住者

#### 第十一 劫宾那 <a name="21_11"></a>

尔时，世尊住舍卫城。

尔时，尊者大劫宾那近至世尊之处。

世尊，见尊者大劫宾那由远方而来。

见已，对诸比丘曰：‘诸比丘!汝等见白皙、高鼻之彼比丘耶?’

‘大德!唯然。’

‘诸比丘!彼比丘有大神通、大势力。彼比丘，对达至前所未达者，而得之不易。因此，彼良家之子正由家出家为无家，究竟无上梵行，于现法住自知，实证。’

世尊说此，善逝仰此，师更言曰:

(一) 

&nbsp;&nbsp;&nbsp;&nbsp;刹利重家系&nbsp;&nbsp;&nbsp;&nbsp;人中为最胜

&nbsp;&nbsp;&nbsp;&nbsp;明行具足者&nbsp;&nbsp;&nbsp;&nbsp;人天彼殊胜

(二) 

&nbsp;&nbsp;&nbsp;&nbsp;日于昼光辉&nbsp;&nbsp;&nbsp;&nbsp;月于夜光辉

&nbsp;&nbsp;&nbsp;&nbsp;刹利甲胃辉&nbsp;&nbsp;&nbsp;&nbsp;婆罗门禅辉

&nbsp;&nbsp;&nbsp;&nbsp;一切昼与夜&nbsp;&nbsp;&nbsp;&nbsp;佛陀有光辉

#### 第十二 僚友 <a name="21_12"></a>

[尔时，世尊]住舍卫城。

尔时，与尊者大劫宾那共住之僚友两比丘，近至世尊之处。

世尊见彼等之比丘自远方来。

见已，告诸比丘曰：‘诸比丘!汝等见劫宾那共住之僚友二比丘，近前来耶?’

‘大德!唯然。’

‘彼等二比丘有大神通、大势力。彼等比丘到达前所未到达者，实乃得之不易。因此良家之子等，正由家出家而为无家，究竟无上梵行，于现法住自知、是实证。’

世尊说此已，善逝仰此，师更言曰：

(一) 

&nbsp;&nbsp;&nbsp;&nbsp;此等之比丘&nbsp;&nbsp;&nbsp;&nbsp;永交为伴侣

&nbsp;&nbsp;&nbsp;&nbsp;正法彼等交&nbsp;&nbsp;&nbsp;&nbsp;佛陀所说法

(二) 

&nbsp;&nbsp;&nbsp;&nbsp;圣者宣说法&nbsp;&nbsp;&nbsp;&nbsp;劫宾那调顺

&nbsp;&nbsp;&nbsp;&nbsp;以车胜魔军&nbsp;&nbsp;&nbsp;&nbsp;彼住最后身

此颂曰：

&nbsp;&nbsp;&nbsp;&nbsp;始自拘离多&nbsp;&nbsp;&nbsp;&nbsp;及优婆低沙

&nbsp;&nbsp;&nbsp;&nbsp;所谓此忿者&nbsp;&nbsp;&nbsp;&nbsp;少年与善生

&nbsp;&nbsp;&nbsp;&nbsp;拔提毗舍佉&nbsp;&nbsp;&nbsp;&nbsp;难陀及低沙

&nbsp;&nbsp;&nbsp;&nbsp;长老劫宾那&nbsp;&nbsp;&nbsp;&nbsp;僚友为十二

此颂曰：

&nbsp;&nbsp;&nbsp;&nbsp;因缘现观界&nbsp;&nbsp;&nbsp;&nbsp;依无始迦叶

&nbsp;&nbsp;&nbsp;&nbsp;供养罗喉罗&nbsp;&nbsp;&nbsp;&nbsp;相譬如比丘

&nbsp;&nbsp;&nbsp;&nbsp;此为第二品.