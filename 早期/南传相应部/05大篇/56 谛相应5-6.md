### 第五 深崄品

#### 第一 思惟 <a name="56_41"></a>

一时，世尊住竹林迦兰陀园。

于此处，世尊告诸比丘曰：

‘诸比丘!往昔，有一男子，以‘应于世间作思惟’，而往须摩竭陀池。来至须摩竭陀池之岸边坐，进入世间思惟。

诸比丘!彼男子于须摩竭陀池之岸，见四部军之入藕根。见已，思念：‘我发狂矣，我狂乱矣，我见世间之所无者。’

诸比丘!时，彼男子走入都城，告大众曰：‘诸大德!我发狂矣，诸大德!我狂乱矣，我见世间之所无者。’

‘男子!汝云何发狂耶?云何狂乱耶?汝见世间所无者耶?’

‘诸大德!于此，我出王舍城，以‘应于世间作思惟’，而往须摩竭陪他。来至须摩竭陀池之岸边坐下，入于世间作思惟。诸大德!我于须摩竭陀池之岸，见四部军之入藕根。诸大德!如是，我发狂，如是，我狂乱，我见世间之所无者。’

‘男子!汝实发狂矣，实为狂乱，汝之所见为世间所无者。’

诸比丘!然则，彼男子为见真实，非非实。诸比丘!往昔，天与阿修罗酣战。

诸比丘!于彼战役，诸天胜，阿修罗败。阿修罗因败而惧，怖畏 诸天由藕根入阿修罗宫。

是故诸比丘!勿于世间思惟，曰：‘世间为常、世间为无常、世间为有边、世间为无边、命即是身、命与身为异、如来死后为有、如来死后为无、如来死后为亦有亦无、如来死后为亦非有亦非无。’何以故耶?

诸比丘!此思惟与义不相应，不达初梵行，不资厌患、离贪、灭尽、寂止、证智、等觉、涅盘。

诸比丘!汝等思惟时，于‘此是苦’应思惟，于‘此是苦集’应思惟，于‘此是苦灭’应思惟，于‘此是顺苦灭道’应思惟。何以故耶?

诸比丘!此思惟与义相应，为初梵行，资于厌患、离贪、灭尽、寂止、证智、等觉、涅盘。

是故诸比丘!于‘此是苦’，应勉励!于‘此是苦集’，应勉励!于‘此是苦灭’，应勉励!于‘此是顺苦灭道’应勉励!

#### 第二 深崄 <a name="56_42"></a>

一时，世尊住王舍城耆阇崛山中。

时，世尊告诸比丘曰，

‘诸比丘!往辩才峰 ，行昼日坐。’

彼诸比丘应诺世尊曰:

‘唯唯，大德!’

时，世尊与众多比丘俱往辩才峰。有一比丘，于辩才峰见大深崄。见已，白世尊曰：

‘大德!大哉!此深崄。大德!深崄可怖畏。大德!可有比此深崄更大、更怖畏之深崄耶?’

‘比丘!亦有比此深崄更大、更怖畏之深崄者。’

‘大德!比此深崄更大、更怖畏之深崄为何耶?’

‘比丘!于诸沙门、婆罗门，于‘此是苦’不如实了知，于‘此是苦集’不如实了知，于‘此是苦灭’不如实了知，于‘此是顺苦灭道’不如实了知者，则于生本之诸行乐着，老本之诸行乐着，死本之诸行乐着，愁、悲、苦、忧、恼本之诸行乐着。因乐着于生本诸行，乐着于老本诸行，乐着于死本诸行，乐着于愁、悲、苦、忧、恼本之诸行，则生本之诸行增长，老本之诸行增长，死本之诸行增长，愁、悲、苦、忧、恼本之诸行增长。因生本之诸行增长，老本之诸行增长，死本之诸行增长，愁、悲、苦、忧、恼本之诸行增长，则堕于生之深崄，堕于老之深崄，堕于死之深崄，堕于愁、悲、苦、忧、恼之深崄，不得解脱生，老，死，愁、悲、苦、忧、恼。吾云不得苦之解脱。

比丘!然诸沙门、婆罗门，于‘此是苦’如实了知，于‘此是苦集’如实了知，于‘此是苦灭’如实了知，于‘此是顺苦灭道’如实了知者，则不乐着于生本之诸行，不乐着于老本之诸行，不乐着于死本之诸行，不乐着于愁、悲、苦、忧、恼本之诸行。因不乐着于生本诸行，不乐着于老本诸行，不乐着于死本诸行，不乐着于愁、悲、苦、忧、恼本诸行，故生本诸行不增长，老本诸行不增长，死本诸行不增长，愁、悲、苦、忧、恼本诸行不增长。是以不堕生之深崄，不堕老之深崄，不堕死之深崄，不堕愁、悲、苦、忧、恼之深崄，而解脱生，老，死，愁、悲、苦、忧、恼。吾云得苦之解脱。

是故，诸比丘!‘此是苦’，应勉励!‘此是苦集’，应勉励!‘此是苦灭’，应勉励!‘此是顺苦灭道’，应勉励!’

#### 第三 热烦 <a name="56_43"></a>

‘诸比丘!有名大热之地狱。于彼处，眼所见之色，唯见非可爱相、不见可爱相，唯见非可乐相、不见可乐相，唯见非可意相、不见可意相。耳所闻之声……鼻所嗅之香……舌所味之味……身所触之所触……意所知之法，唯知非可爱相、不知可爱相，唯知非可乐相、不知可乐相，唯知非可意相、不知可意相。’

如是说示已。有一比丘白世尊曰．

‘大德!大哉!此热烦。大德!甚大哉!此热烦。大德!可有比此热烦更大、更怖畏之热烦耶?’

‘比丘!亦有比此热烦更大、更怖畏之热烦。’

‘大德!比此热烦更大、更怖畏之热烦为何耶?’

‘比丘!诸沙门、婆罗门，于‘此是苦’不如实了知，于‘此是苦集’不如实了知，于‘此是苦灭’不如实了知，于‘此是顺苦灭道’不如实了知者，于生本诸行乐着，于老本诸行乐着，于死本诸行乐着，于愁、悲、苦、忧、恼本诸行乐着。因乐着于生本诸行，乐着于老本诸行，乐着于死本诸行，乐着于愁、悲、苦、忧、恼本诸行，则生本诸行增长，老本诸行增长，死本诸行增长，愁、悲、苦、忧、恼本诸行增长。由生本诸行增长，则老本诸行增长，死本诸行增长，愁、悲、苦、忧、恼本诸行增长，故燃起生之热烦，燃起老之热烦，燃起死之热烦，燃起愁、悲、苦、忧、恼之热烦，而不得解脱生、老、死、愁、悲、苦、忧、恼。吾云不得苦之解脱。

比丘!然而诸沙门、婆罗门，于‘此是苦’如实了知，于‘此是苦集’如实了知，于‘此是苦灭’如实了知，于‘此是顺苦灭道’如实了知者，则不乐着于生本诸行，不乐着于老本诸行，不乐着于死本诸行，不乐着于愁、悲、苦、忧、恼本诸行。因不乐着于生本诸行，不乐着于老本诸行，不乐着于死本诸行，不乐着于愁、悲、苦、忧、恼本诸行，故生本诸行不增长，老本诸行不增长，死本诸行不增长，愁、悲、苦、忧、恼本诸行不增长。由生本诸行不增长，老本诸行不增长，死本诸行不增长，愁、悲、苦、忧、恼本诸行不增长，是以生之热烦不燃，老之热烦不燃，死之热烦不燃，愁、悲、苦、忧、恼之热烦不燃，而生、老、死、愁、悲、苦、忧、恼，得解脱。吾云得苦之解脱。

是故诸比丘!‘此是苦’，应勉励!‘此是苦集’，应勉励!‘此是苦灭’，应勉励!此是‘顺苦灭道’，应勉励!

#### 第四 重阁堂 <a name="56_44"></a>

‘诸比丘!若作如是言：‘我对苦圣谛未如实现观，对苦集圣谛未如实现观，对苦灭圣谛未如实现观，对顺苦灭道圣谛未如实现观，而作正苦之边际。’无有此理。

诸比丘!譬如作如是言：‘我尚未作重阁堂之下层，即欲建筑其上层。’无有此理。诸比丘!如是，若作如是言：‘我对苦圣谛未如实现观，对苦集圣谛未如实现观，对苦灭圣谛未如实现观，对顺苦灭道圣谛末如实现观，而作苦之边际。’无有此理。

诸比丘!若作如是言：‘我对苦圣谛如实现观，对苦集圣谛如实现观，对苦灭圣谛如实现观，对顺苦灭道圣谛如实现观，而作正苦之边际。’有此道理。

诸比丘!譬如作如是言：‘我既作重阁堂之下层已，再建立其上层。’有此道理。诸比丘!如是，若作如是言：‘我对苦圣谛如实现观，对苦集圣谛如实现观，对苦灭圣谛如实现观，对顺苦灭道圣谛如实现观，而作正苦之边际。’有此道理。

是故诸比丘!‘此是苦’，应勉励!‘此是苦集’，应勉励!‘此是苦灭’，应勉励!此是‘顺苦灭道’，应勉励!

#### 第五 毛 <a name="56_45"></a>

一时，世尊住毗舍城大林之重阁讲堂。

时，具寿阿难于晨朝时分，着下衣、持衣钵，入毗舍城乞食。

具寿阿难见众多之离车童子，于会堂作弓射，自远处以矢柄射透小键孔，而箭箭相继不误。

见已，思念而言：‘实则，此等离车童子为巧，实则，此等离车童子为极巧，所以能自远方以矢柄射透小键孔，而箭箭相继不误。’

时，具寿阿难，步至毗舍离乞食，食后由乞食归，来诣世尊住处。诣已，礼敬世尊，坐于一面。坐于一面之具寿阿难白世尊曰：

‘大德!于此，我晨朝时分，着下衣、持衣钵，入毗舍离乞食。大德!我见众多之离车童子，于会堂作弓射，由远方以矢柄射透小键孔，而箭箭相继不误。见已，思念言曰：‘实则，此等离车童子为巧，实则，此等离车童子为极巧，所以能由远方以矢柄射透小键孔，而箭箭相继不误。’’

‘阿难!于汝之意云何?自远方以矢柄射透小键孔，而箭箭相继不误。若将一根毫毛，分为百分，由其一端贯穿另一端，当以何者为难作难成耶?’

‘大德!将一根毫毛分成百分，由其一端贯穿另一端，为更难作难成。’

‘阿难!‘此是苦’，如实通达，‘此是苦集’，如实通达，‘此是苦灭’，如实通达，‘此是顺苦灭道’，如实通达者，是通达更难之通达。

是故阿难!‘此是苦’，应勉励!‘此是苦集’，应勉励!‘此是苦灭’，应勉励!‘此是顺苦灭道’，应勉励!’

#### 第六 闇黑 <a name="56_46"></a>

‘诸比丘!有无盖、无底之闇黑，具如是大神力、大威力之日月光，亦不能及于其中间。’

如是说示已，有一比丘白世尊曰：

‘大德!大哉，闇黑。大德!甚大哉，闇黑。大德!可有其他比此闇黑更大、更怖畏之闇黑者耶?’

‘比丘!比此闇黑更大、更怖畏之闇黑者，亦有。’

‘大德!其他比此闇黑更大、更怖畏之闇黑者，为何耶?’

‘比丘!于诸沙门、婆罗门，‘此是苦’不如实了知，‘此是苦集’不如实了知，‘此是苦灭’不如实了知，‘此是顺苦灭道’不如实了知者，则乐着于生本诸行，乐着于老本诸行，乐着于死本诸行，乐着于愁、悲、苦、忧、恼本诸行。因乐着于生本诸行，乐着于老本诸行，乐着于死本诸行，乐着于愁、悲、苦、忧、恼本诸行，‘故生本诸行增长，老本诸行增长，死本诸行增长，愁、悲、苦、忧、恼本诸行增长。由生本诸行增长，老本诸行增长，死本诸行增长，愁、悲、苦、忧、恼本诸行增长，而堕于生之闇黑，堕于老之闇黑，堕于死之闇黑，堕于愁、悲、苦、忧、恼之闇黑，而不得解脱生、老、死、愁、悲、苦、忧、恼。我云不得苦之解脱。

比丘!然诸沙门、婆罗门，于‘此是苦’如实了知，‘此是苦集’如实了知，‘此是苦灭’如实了知，‘此是顺苦灭道’如实了知者，则不乐着于生本诸行，不乐着于老本诸行，不乐着于死本诸行，不乐着于愁、悲、苦、忧、恼本诸行。因不乐着于生本诸行，不乐着于老本诸行，不乐着于死本诸行，不乐着于愁、悲、苦、忧、恼本诸行，故生本诸行不增长，老本诸行不增长，死本诸行不增长，愁、悲、苦、忧、恼本诸行不增长。由生本诸行不增长，老本诸行不增长，死本诸行不增长，愁、悲、苦、忧、恼本诸行不增长，而不堕于生之闇黑，不堕于老之闇黑，不堕于死之闇黑，不堕于愁、悲、苦、忧、恼之闇黑，而生、老、死、愁、悲、苦、忧、恼解脱。吾云得苦之解脱。

是故诸比丘!‘此是苦’，应勉励!‘此是苦集’，应勉励!‘此是苦灭’，应勉励!‘此是顺苦灭道’，应勉励!’

#### 第七 孔(一) <a name="56_47"></a>

‘诸比丘!譬如有人，将一有孔之轭，投于大海中。有一盲龟，游行海中，百年上浮一次。

诸比丘!于汝等之意云何?彼百年上浮一次之盲龟，其头得入彼有一孔之轭否?’

‘大德!或于某时亦可得然，但需经长时。’

‘诸比丘!彼百年上浮一次之盲龟，其首入彼有一孔之轭，诸比丘!可速于愚者一度至堕处，再得人身者。何以故耶?

诸比丘!于彼堕处，了无法行、平等行、善业、福业，诸比丘!彼等互啖、啖弱者。何以故耶?

诸比丘!不见四圣谛故。何为四圣谛耶?乃：苦圣谛、苦集圣谛、苦灭圣谛、顺苦灭道圣谛是。

是故诸比丘!‘此是苦’，应勉励!‘此是苦集’，应勉励!‘此是苦灭’，应勉励!‘此是顺苦灭道’，应勉励!’

#### 第八 孔(二) <a name="56_48"></a>

‘诸比丘!譬如此大地，悉是水 。于此有人，将一有孔之轭投下，东风拂之向西，西风拂之向东，北风拂之向南，南风拂之向北。于此有一盲龟，游行海中，百年上浮一次。

诸比丘!于汝等之意云何?彼盲龟百年浮起一次，其首得入彼有一孔之轭否?’

‘大德!彼盲龟百年浮起一次，其首入彼有一孔之轭，实为难得 。’

‘诸比丘!如是，得人身为难得。诸比丘!如是，如来、应供、正等觉者之出世为难得。诸比丘!如是，如来所说法、律出现于世为难得。

诸比丘!如今，已得人身；如来、应供、正等觉者既出世;如来所说之法、律，既现于世。

是故诸比丘!‘此是苦’，应勉励!‘此是苦集’，应勉励!‘此是苦灭’，应勉励!‘此是顺苦灭道’，应勉励!’

#### 第九 须弥(一) <a name="56_49"></a>

‘诸比丘!譬如有人，于须弥山王之上，放置大如豆粒之石砾七个。

诸比丘!于汝等之意云何?放置其上豆粒大之七砾石，与须弥山王，何者为多耶?’

‘大德!须弥山王为多，放置其上豆粒大之七砾石为少。于须弥山王上所置之豆粒大七砾石，乃不成算数、不成譬类、不成一分。’

‘诸比丘!如是圣弟子，于见具足而现观者，已灭尽之苦为多、残者为少，于前之已灭尽之苦蕴，不成算数、不成譬类、不成一分。此是极七返。彼对‘此是苦’，如实了知；于‘此是苦集’，如实了知；于‘此是苦灭’，如实了知;于‘此是顺苦灭道’，如实了知。

是故诸比丘!于‘此是苦’，应勉励!于‘此是苦集’，应勉励!于‘此是苦灭’，应勉励!于‘此是顺苦灭道’，应勉励!’

#### 第十 须弥(二) <a name="56_50"></a>

‘诸比丘!譬如须弥山王灭尽，而唯独豆粒大之七石砾残存。

诸比丘!于汝等之意云何?须弥山之灭尽，与所残存之豆粒大之七砾石，何者为多耶?

大德!须弥山之灭尽者为多，所残存豆粒大之七砾石为少。此于须弥山之灭尽者，与所残存之豆粒大七砾石，非成算数、非成譬类、非成一分。

诸比丘!如是圣弟子，于见具足而现观者，则已灭尽之苦为多、所残存者为少，于前之已灭尽之苦蕴，不成算数、不成譬类、不成一分。此是极七返。彼对‘此是苦’，如实知；‘此是苦集’，如实知；‘此是苦灭’，如实知；‘此是顺苦灭道’，如实知。

是故诸比丘!‘此是苦’，应勉励!‘此是苦集’，应勉励!‘此是苦灭’，应勉励!‘此是顺苦灭道’，应勉励!’

第五 深崄品(终)

此中摄颂曰：

&nbsp;&nbsp;&nbsp;&nbsp;思惟与深崄&nbsp;&nbsp;&nbsp;&nbsp;热烦重阁堂

&nbsp;&nbsp;&nbsp;&nbsp;毛闇黑二孔&nbsp;&nbsp;&nbsp;&nbsp;二节之须弥

### 第六 现观品

#### 第一 爪尖 <a name="56_51"></a>

时，世尊将少许之尘，置于爪端，告诸比丘曰：

‘诸比丘!于汝等之意云何?我爪端所置之少许尘，其与大地土，何者为多耶?’

‘大德!大地土为多，世尊爪端所置之尘为少，于大地相比，世尊爪端所置之少许尘，非成算数、非成譬类、非成一分。’

‘诸比丘!如是圣弟子，于见具足而现观者，则已灭尽之苦为多、所残存者为少，于前之已灭尽之苦蕴，非成算数、非成譬类、非成一分。此是极七返。彼对‘此是苦’，如实知；‘此是苦集’，如实知；‘此是苦灭’，如实知；‘此是顺苦灭道’，如实知。

是故诸比丘!于‘此是苦’，应勉励!于‘此是苦集’，应勉励!于‘此是苦灭’，应勉励!于‘此是顺苦灭道’，应勉励!’

#### 第二 湖池 <a name="56_52"></a>

‘诸比丘!譬如有湖池，长五十由旬、广五十由旬、深五十由旬，水盈满及岸。有人用草之尖端将水掬汲。

诸比丘!于汝等之意云何?用草尖所掬之水与湖池之水，何者为多耶?’

‘大德!此湖池之水为多，草尖所掬之水为少，于湖池之水相比，用草尖所掬之水，非成算数、非成譬类、非成一分。

‘诸比丘!如是圣弟子……乃至……勉励!’

#### 第三 合流(一) <a name="56_53"></a>

‘诸比丘!譬如于诸大河、恒河、耶符那、伊罗跋提、萨罗游、摩企之合流会合处，有人掬汲二三滴之水。

诸比丘!于汝等之意云何?所掬之二三滴水，与彼合流之水，何者为多耶?’

‘大德!合流之水为多，所掬之二三滴水为少，于合流之水相比，二三滴之掬水乃非成算数、非成譬类、非成一分。’

‘诸比丘!如是圣弟子……乃至……应勉励!’

#### 第四 合流(二) <a name="56_54"></a>

‘诸比丘!譬如诸大河、恒河、耶符那、伊罗跋提、萨罗游、摩企之水灭尽，唯残存二三滴水。

诸比丘!于汝等之意云何?灭尽之合流水，与彼二三滴残水，何者为多耶?’

‘大德!灭尽之合流之水为多，彼二三滴之残存水为少。于灭尽之合流水相比，二三滴之残存水乃非成算数、非成譬类、非成一分。’

‘诸比丘!如是圣弟子……乃至……应勉励!’

#### 第五 地(一) <a name="56_55"></a>

‘诸比丘!譬如有人，于大地上置七个大如枣核之土团。

诸比丘!于汝等之意云何?放置大地七个枣核大之土团，与此大地之土，何者为多耶?’

‘大德!大地土为多，放置之七个枣核大土团为少，于大地土相比，放置之七个枣核大之土团，非成算数、非成譬类、非成一分。’

‘诸比丘!如是圣弟子……乃至……应勉励!’

#### 第六 地(二) <a name="56_56"></a>

‘诸比丘!譬如大地灭尽，唯残七个枣核大之土团。

诸比丘!于汝等之意云何?大地之灭尽，与所残存之七个枣核大之土团，何者为多耶?’

‘大德!大地之灭尽者为多，所残存之七个枣核大之土团为少，于大地之灭尽相比，所残存之七枣核大之土团，乃非成算数、非成譬类、非成一分。’

‘诸比丘!如是圣弟子……乃至……应勉励!’

#### 第七 海(一) <a name="56_57"></a>

诸比丘!譬如有人，于大海中汲掬二三滴水。

诸比丘!于汝等之意云何?彼二三滴汲掬之水与大海之水，何者为多耶?’

‘大德!大海之水为多，彼二三滴之掬水为少，于大海之水相比，二三滴之掬水乃非成算数、非成譬类、非成一分。’

‘诸比丘!如是，圣弟子……乃至……应勉励!’

#### 第八 海(二) <a name="56_58"></a>

‘诸比丘!譬如大海之水灭尽，唯残存二三滴之水。

诸比丘!于汝等之意云何?灭尽之大海水，与彼二三滴之残水，何者为多耶?’

‘大德!灭尽之大海水为多，彼二三滴之残水为少，于灭尽之大海水，彼二三滴之残水，乃非成算数、非成譬类、非成一分。’

‘诸比丘!如是、圣弟子……乃至……应勉励!’

#### 第九 山喻(一) <a name="56_59"></a>

‘诸比丘!譬如有人，于雪山王之上置放七个芥子粒大之石砾。

诸比丘!于汝等之意云何?置放之七个芥子粒大之石砾，与雪山王相比，何者为多耶?’

‘大德!雪山王为多，放置其上之七个芥子粒大石砾为少，于雪山王，放置其上之七个芥子粒大石砾，为非成算数、非成譬类、非成一分。’

‘诸比丘!如是，圣弟子……乃至……应勉励!’

#### 第十 山喻(二) <a name="56_60"></a>

‘诸比丘!譬如雪山王灭尽，唯独残存七个芥子粒大之石砾。

诸比丘!于汝等之意云何?雪山王之灭尽与所残存七芥子粒大之石砾，何者为多耶?’

‘大德!雪山王之灭尽为多，所残存之七个芥子粒大之石砾为少，于雪山王之灭尽，所残存七芥子粒大石砾，非成算数、非成譬类、非成一分。’

‘诸比丘!如是圣弟子，于见具足，而已现观，则已灭尽之苦为多，所残存之苦为少，于前之已灭尽之苦蕴，为非成算数、非成譬类、非成一分。此是极七返。彼于‘此是苦’，如实了知；于‘此是苦集’，如实了知；于‘此是苦灭’，如实了知；于‘此是顺苦灭道’，如实了知。

是故诸比丘!‘此是苦’，应勉励!‘此是苦集’，应勉励!‘此是苦灭’，应勉励!‘此是顺苦灭道’，应勉励!’

第六 现观品(终)

此中摄颂曰:

&nbsp;&nbsp;&nbsp;&nbsp;爪顶与湖池&nbsp;&nbsp;&nbsp;&nbsp;二节之合流

&nbsp;&nbsp;&nbsp;&nbsp;二地与二海&nbsp;&nbsp;&nbsp;&nbsp;二节山之喻