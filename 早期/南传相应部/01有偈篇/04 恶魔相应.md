## 第四 恶魔相应

### 第一 恶魔品

#### 第一 苦业

如是我闻。尔时，世尊初成正觉时，住优留毗罗林之尼连禅河边，阿阇波罗尼俱律陀树下。

时，世尊独坐静观，而作如是思念：‘我今实已脱离彼苦行 。善哉!我今实已脱离彼无利益之苦行。善哉!证得坚毅、正念、菩提。’

尔时，恶魔波旬，知世尊心之所念，而来诣世尊处。诣已，以偈白世尊曰：

&nbsp;&nbsp;&nbsp;&nbsp;若无离苦行&nbsp;&nbsp;&nbsp;&nbsp;清净青年众

&nbsp;&nbsp;&nbsp;&nbsp;踌躇离净道&nbsp;&nbsp;&nbsp;&nbsp;不净思为净

尔时，世尊知是恶魔波旬，以偈答恶魔波旬曰：

&nbsp;&nbsp;&nbsp;&nbsp;不死等苦行&nbsp;&nbsp;&nbsp;&nbsp;知无一切利

&nbsp;&nbsp;&nbsp;&nbsp;如陆舟驴舵&nbsp;&nbsp;&nbsp;&nbsp;一切无护益

&nbsp;&nbsp;&nbsp;&nbsp;修戒及定慧&nbsp;&nbsp;&nbsp;&nbsp;此乃菩提道

&nbsp;&nbsp;&nbsp;&nbsp;我达无上净&nbsp;&nbsp;&nbsp;&nbsp;破坏者汝败

尔时，恶魔波旬苦恼而曰：‘世尊已知我，善逝已知我。’即萎身没于彼处。

#### 第二 象

如是我闻。尔时，世尊初成正觉时，住优留毗罗林之尼连禅河边，阿阇波罗尼俱律陀树下。

尔时，世尊阇夜坐于露地，雨丝霏霏而下降。

尔时，恶魔波旬欲令世尊生起恐怖毛发竖立，乃化作大象王，来诣世尊前。

彼头实如大黑岩 ，其牙如净银，其鼻如大锄柄。

时，世尊知此恶魔波旬，而以偈言恶魔波旬曰：

&nbsp;&nbsp;&nbsp;&nbsp;作净不净相&nbsp;&nbsp;&nbsp;&nbsp;汝之轮回长

&nbsp;&nbsp;&nbsp;&nbsp;波旬汝可去&nbsp;&nbsp;&nbsp;&nbsp;破坏者汝败

时，恶魔波旬苦恼而曰：‘世尊已知我，善逝已知我。’即萎身没于其处。

#### 第三 净

[尔时，世尊]住优留毗罗林……

尔时，世尊阇夜坐于露地，雨丝霏霏下降。

时，恶魔波旬欲令世尊生起恐怖，毛发竖立，来诣世尊坐处。

诣已，于世尊之近处，以显或高或下之种种净、不净形相。

时，世尊知是恶魔波旬，以偈言恶魔波旬曰：

&nbsp;&nbsp;&nbsp;&nbsp;作净不净相&nbsp;&nbsp;&nbsp;&nbsp;汝之轮回长

&nbsp;&nbsp;&nbsp;&nbsp;波旬汝可去&nbsp;&nbsp;&nbsp;&nbsp;破坏者汝败

&nbsp;&nbsp;&nbsp;&nbsp;依身语及意&nbsp;&nbsp;&nbsp;&nbsp;人人善调魔

&nbsp;&nbsp;&nbsp;&nbsp;无行恶魔配&nbsp;&nbsp;&nbsp;&nbsp;非恶魔弟子

时，恶魔波旬……乃至……苦恼萎身于其处。

#### 第四 系蹄(其一)

如是我闻。尔时，世尊住波罗奈仙人堕处鹿野苑。于此，世尊呼诸比丘：‘诸比丘!’彼等诸比丘亦奉答世尊：‘唯然，世尊!’

世尊乃宣说：‘诸比丘!我依正思惟，我依正精进，实证到达无上解脱。诸比丘!汝等亦依正思惟、正精进、亦实证到达无上解脱。’

时，恶魔波旬，来诣世尊处。诣已，以偈言世尊曰：

&nbsp;&nbsp;&nbsp;&nbsp;汝为天与人&nbsp;&nbsp;&nbsp;&nbsp;恶魔系蹄缚

&nbsp;&nbsp;&nbsp;&nbsp;汝缚恶魔绳&nbsp;&nbsp;&nbsp;&nbsp;沙门难逃我

[世尊：] 

&nbsp;&nbsp;&nbsp;&nbsp;我脱天与人&nbsp;&nbsp;&nbsp;&nbsp;恶魔系蹄缚

&nbsp;&nbsp;&nbsp;&nbsp;我解恶魔缚&nbsp;&nbsp;&nbsp;&nbsp;破坏者汝败

时，恶魔波旬……乃至……形体没于其处。

#### 第五 系蹄(其二)

尔时，世尊住波罗捺仙人堕处鹿野苑。于此世尊呼‘诸比丘!’彼等诸比丘：‘唯然!世尊!’以奉答世尊。

世尊曰：‘诸比丘!我解脱天、人等所有之系蹄。诸比丘!汝等亦解脱天、人等所有之系蹄。诸比丘!为众人之利益、幸福以怜悯世间。为人天之利益、幸福以游方!二人勿走一条路。诸比丘!说其初善、中善、终善之文与义之法。说一切圆满清净之梵行。有众生生来不少尘垢，不闻法亦得令灭，彼等应是知解法者。诸比丘!我亦为说法，而诣优留毗罗将军村。’

时，恶魔波旬诣世尊前。诣已，以偈言世尊曰：

&nbsp;&nbsp;&nbsp;&nbsp;汝为天与人&nbsp;&nbsp;&nbsp;&nbsp;恶魔系蹄缚

&nbsp;&nbsp;&nbsp;&nbsp;汝缚恶魔绳&nbsp;&nbsp;&nbsp;&nbsp;沙门难逃我

[世尊：] 

&nbsp;&nbsp;&nbsp;&nbsp;我脱天与人&nbsp;&nbsp;&nbsp;&nbsp;恶魔系蹄缚

&nbsp;&nbsp;&nbsp;&nbsp;我解恶魔缚&nbsp;&nbsp;&nbsp;&nbsp;破坏者汝败

#### 第六 蛇

如是我闻。尔时，世尊住王舍城竹林栗鼠养饵所。

尔时，世尊，闇夜中坐于露地，雨丝霏霏下降。

时，恶魔波旬欲使世尊生起恐怖，毛发竖立，化作大蛇王相。来诣世尊前。

其躯体大如木舟，其头如酒屋之箕，其两眼如拘萨罗国之铜钵，其口如雷鸣，出电光。吐舌，其呼吸声如铁工之火具音。

时，世尊知是恶魔波旬，以偈语恶魔波旬曰：

&nbsp;&nbsp;&nbsp;&nbsp;空舍自制御&nbsp;&nbsp;&nbsp;&nbsp;胜哉彼牟尼

&nbsp;&nbsp;&nbsp;&nbsp;于此行放弃&nbsp;&nbsp;&nbsp;&nbsp;如是相应彼

&nbsp;&nbsp;&nbsp;&nbsp;野兽之往来&nbsp;&nbsp;&nbsp;&nbsp;蚊虻毒蛇多

&nbsp;&nbsp;&nbsp;&nbsp;充满诸恐怖&nbsp;&nbsp;&nbsp;&nbsp;大圣行空舍

&nbsp;&nbsp;&nbsp;&nbsp;无有损一毛&nbsp;&nbsp;&nbsp;&nbsp;虚空裂地震

&nbsp;&nbsp;&nbsp;&nbsp;生者皆恐吓&nbsp;&nbsp;&nbsp;&nbsp;纵向于胸位

&nbsp;&nbsp;&nbsp;&nbsp;投掷利猛枪&nbsp;&nbsp;&nbsp;&nbsp;诸佛不被护

时，恶魔波旬：‘世尊已知我，善逝已知我。’即形体没其处。

#### 第七 睡眠

尔时，世尊住王舍城竹林栗鼠养饵所。

尔时，世尊，其当夜多作露地经行后，将晓，洗足入室。盘腿起思惟于正念、正心时，而作师子卧。

时，恶魔波旬来诣世尊前。诣已，以偈语世尊曰:

&nbsp;&nbsp;&nbsp;&nbsp;何故睡眠耶&nbsp;&nbsp;&nbsp;&nbsp;睡眠为何故

&nbsp;&nbsp;&nbsp;&nbsp;今何如眠死&nbsp;&nbsp;&nbsp;&nbsp;空舍为眠乎

&nbsp;&nbsp;&nbsp;&nbsp;日已高上升&nbsp;&nbsp;&nbsp;&nbsp;何以睡眠乎

[世尊：] 

&nbsp;&nbsp;&nbsp;&nbsp;破爱贪着网&nbsp;&nbsp;&nbsp;&nbsp;何处均无惑

&nbsp;&nbsp;&nbsp;&nbsp;一切有依尽&nbsp;&nbsp;&nbsp;&nbsp;觉者于睡眠

&nbsp;&nbsp;&nbsp;&nbsp;恶魔汝何为

#### 第八 欢喜

如是我闻。尔时，世尊住舍卫城只树给孤独园。

时，恶魔波旬来诣世尊前。诣已，向世尊唱此偈曰：

&nbsp;&nbsp;&nbsp;&nbsp;有子依子喜&nbsp;&nbsp;&nbsp;&nbsp;牛主依牛喜

&nbsp;&nbsp;&nbsp;&nbsp;人喜依所依&nbsp;&nbsp;&nbsp;&nbsp;无依则无喜

[世尊：] 

&nbsp;&nbsp;&nbsp;&nbsp;有子依子悲&nbsp;&nbsp;&nbsp;&nbsp;牛主依牛悲

&nbsp;&nbsp;&nbsp;&nbsp;人喜悲所依&nbsp;&nbsp;&nbsp;&nbsp;无依则无悲

时，恶魔波旬：‘世尊已知我!善逝已知我。’形体即没于其处。

#### 第九 寿命(其一)

如是我闻。尔时，世尊住王舍城竹林栗鼠养饵所。

于此，世尊呼诸比丘：‘诸比丘!’彼诸比丘以‘唯然!世尊!’奉答世尊。

世尊曰：‘诸比丘!此人寿命短，不可不行于未来，不可不为善，不可不行梵行，生者无不死。诸比丘!则长寿者，亦少多于百岁!’

时，恶魔波旬，诣世尊前。诣已，以偈白世尊曰：

&nbsp;&nbsp;&nbsp;&nbsp;人寿实甚长&nbsp;&nbsp;&nbsp;&nbsp;善人莫轻此

&nbsp;&nbsp;&nbsp;&nbsp;如饱乳赤子&nbsp;&nbsp;&nbsp;&nbsp;死即岂不来

[世尊：] 

&nbsp;&nbsp;&nbsp;&nbsp;人寿实甚短&nbsp;&nbsp;&nbsp;&nbsp;善人应轻此

&nbsp;&nbsp;&nbsp;&nbsp;如人遇燃发&nbsp;&nbsp;&nbsp;&nbsp;死者岂不来

时，恶魔波旬……乃至……没于其处。

#### 第十 寿命(其二)

[尔时，世尊]住王舍城……

时，世尊曰：‘诸比丘!人类寿命短。不可不行未来，不可不为善，不可不行梵行，生者无不死。诸比丘!则长寿者，亦少多于百岁。’

时，恶魔波旬来，诣世尊前。诣已，以偈白世尊曰：

&nbsp;&nbsp;&nbsp;&nbsp;日夜犹未逝&nbsp;&nbsp;&nbsp;&nbsp;寿命亦未尽

&nbsp;&nbsp;&nbsp;&nbsp;如轮轴回转&nbsp;&nbsp;&nbsp;&nbsp;人命亦轮逝

[世尊：] 

&nbsp;&nbsp;&nbsp;&nbsp;日夜之过逝&nbsp;&nbsp;&nbsp;&nbsp;寿命亦将尽

&nbsp;&nbsp;&nbsp;&nbsp;如小河水竭&nbsp;&nbsp;&nbsp;&nbsp;人寿命亦灭

时，恶魔波旬苦恼以：‘世尊已知我!善逝已知我。’而萎身隐没于其处。

此嗢陀南：

&nbsp;&nbsp;&nbsp;&nbsp;苦业之与象&nbsp;&nbsp;&nbsp;&nbsp;净系蹄等二

&nbsp;&nbsp;&nbsp;&nbsp;蛇睡眠欢喜&nbsp;&nbsp;&nbsp;&nbsp;寿命又为二

### 第二 恶魔品

#### 第一 岩

尔时，世尊住王舍城灵鹫山。

尔时，世尊闇夜中坐于露地。雨丝霏霏下降。

时，恶魔波旬欲令生恐怖，毛发竖立。以诣世处。诣已，于世尊不远之处，以碎大石岩。

时，世尊知是恶魔波旬，以偈谓恶魔波旬曰：

&nbsp;&nbsp;&nbsp;&nbsp;犹如灵鹫山&nbsp;&nbsp;&nbsp;&nbsp;虽震动一切

&nbsp;&nbsp;&nbsp;&nbsp;正解脱佛陀&nbsp;&nbsp;&nbsp;&nbsp;丝毫不动摇

时，恶魔波旬苦恼以：‘世尊已知我，善逝已知我。’而萎身没形于其处。

#### 第二 狮子

尔时，世尊住舍卫城只树给孤独园。其时，世尊为大会众所围绕而说法。

时，恶魔波旬作如是思惟：‘此沙门瞿昙，为大会众所围绕而说法、我宁可昏昧诸人眼目，以往诣沙门瞿昙。’

时，恶魔波旬诣世尊处。诣已，以偈言世尊曰：

&nbsp;&nbsp;&nbsp;&nbsp;任何大众前&nbsp;&nbsp;&nbsp;&nbsp;敢如是无畏

&nbsp;&nbsp;&nbsp;&nbsp;作师子吼耶&nbsp;&nbsp;&nbsp;&nbsp;此处角力士

&nbsp;&nbsp;&nbsp;&nbsp;乃汝之敌手&nbsp;&nbsp;&nbsp;&nbsp;既胜汝曾思

[世尊:] 

&nbsp;&nbsp;&nbsp;&nbsp;大雄众会前&nbsp;&nbsp;&nbsp;&nbsp;欢善依无畏

&nbsp;&nbsp;&nbsp;&nbsp;如来得十力&nbsp;&nbsp;&nbsp;&nbsp;超离世爱着

时，恶魔波旬苦恼以：‘世尊已知我。善逝已知我。’萎身没形于其处。

#### 第三 岩石之破片

如是我闻。尔时世尊住王舍城摩达屈阇之鹿野苑。

尔时，世尊其足被石片所伤。世尊足痛、锐、烈，苦痛不快。世尊正念正心，以克服、忍耐。

时，恶魔波旬来诣世尊处。诣已，以偈言世尊曰．

&nbsp;&nbsp;&nbsp;&nbsp;懒惰于寝眠&nbsp;&nbsp;&nbsp;&nbsp;耽着作诗耶

&nbsp;&nbsp;&nbsp;&nbsp;汝为事不多&nbsp;&nbsp;&nbsp;&nbsp;独自离市里

&nbsp;&nbsp;&nbsp;&nbsp;住何寝意卧

[世尊：] 

&nbsp;&nbsp;&nbsp;&nbsp;非依懒惰卧&nbsp;&nbsp;&nbsp;&nbsp;亦非作诗卧

&nbsp;&nbsp;&nbsp;&nbsp;离愁我事了&nbsp;&nbsp;&nbsp;&nbsp;独自离市里

&nbsp;&nbsp;&nbsp;&nbsp;我哀怜一切&nbsp;&nbsp;&nbsp;&nbsp;有情以为卧

&nbsp;&nbsp;&nbsp;&nbsp;以箭贯串胸&nbsp;&nbsp;&nbsp;&nbsp;心脏逆猛烈

&nbsp;&nbsp;&nbsp;&nbsp;受伤亦在眠&nbsp;&nbsp;&nbsp;&nbsp;我为无伤者

&nbsp;&nbsp;&nbsp;&nbsp;何故不成眠&nbsp;&nbsp;&nbsp;&nbsp;觉之无踌躇

&nbsp;&nbsp;&nbsp;&nbsp;眼之无恐怖&nbsp;&nbsp;&nbsp;&nbsp;日夜无悔苦

&nbsp;&nbsp;&nbsp;&nbsp;不见逆世间&nbsp;&nbsp;&nbsp;&nbsp;怜诸有情卧

时，恶魔波旬苦恼以：‘世尊已知我，善逝已知我。’而萎身隐形没于其处。

#### 第四 非相应

尔时，世尊住拘萨罗国，名一苇村 之婆罗门村。尔时，世尊受在家大众所围绕而说法。

时，恶魔波旬作如是思惟：‘今沙门瞿昙受在家大众所围绕而说法，我宁可昏昧诸人眼目，以诣沙门瞿昙。’

时，恶魔波旬诣世尊处。诣已，以偈言世尊曰：

&nbsp;&nbsp;&nbsp;&nbsp;所谓以教他&nbsp;&nbsp;&nbsp;&nbsp;于汝不相应

&nbsp;&nbsp;&nbsp;&nbsp;若为行此者&nbsp;&nbsp;&nbsp;&nbsp;勿为贪嗔缚

[世尊：] 

&nbsp;&nbsp;&nbsp;&nbsp;依利益哀怜&nbsp;&nbsp;&nbsp;&nbsp;正觉者教他

&nbsp;&nbsp;&nbsp;&nbsp;如来实解脱&nbsp;&nbsp;&nbsp;&nbsp;如是贪嗔者

时，恶魔波旬……乃至……隐形没于其处。

#### 第五 意

如是我闻。尔时，世尊住舍卫城只树给孤独园。

时，恶魔波旬来诣世尊处。诣已，以偈言世尊曰：

&nbsp;&nbsp;&nbsp;&nbsp;意之驰骋转&nbsp;&nbsp;&nbsp;&nbsp;虚空挂系蹄

&nbsp;&nbsp;&nbsp;&nbsp;我系蹄缚汝&nbsp;&nbsp;&nbsp;&nbsp;沙门未脱我

[世尊：] 

&nbsp;&nbsp;&nbsp;&nbsp;色声香味触&nbsp;&nbsp;&nbsp;&nbsp;是等五境乐

&nbsp;&nbsp;&nbsp;&nbsp;于此我不欲&nbsp;&nbsp;&nbsp;&nbsp;破坏者汝败

时，恶魔波旬……乃至……隐形没于其处。

#### 第六 钵

[尔时，世尊]住舍卫城……。尔时，世尊以五取蕴为诸比丘说法、教示、奖励，令欢喜。彼等诸比丘，理解、思惟、注心、倾耳，谛听于法。

时，恶魔波旬作如是思惟：‘今沙门瞿昙，以五取蕴，为诸比丘说法、教示、奖励，令欢喜。彼等诸比丘、理解，思惟、注心、倾耳，谛听于法。我宁可为昏昧彼等眼，以诣沙门瞿昙。’

尔时为[晾干]众多诸钵，而置于露地。

时，恶魔波旬化作牡牛之形，以近其钵。

时，一比丘语于另一比丘曰：‘比丘!比丘!此牡牛将破此钵!’

如是言时，世尊言此比丘曰：‘比丘!此非牡牛。此为昏昧汝等眼目之恶魔波旬。’

时，世尊知是恶魔波旬，以偈告恶魔波旬曰：

&nbsp;&nbsp;&nbsp;&nbsp;色受乃至想&nbsp;&nbsp;&nbsp;&nbsp;识行等非我

&nbsp;&nbsp;&nbsp;&nbsp;亦非是我所&nbsp;&nbsp;&nbsp;&nbsp;于此离贪着

&nbsp;&nbsp;&nbsp;&nbsp;离贪心平安&nbsp;&nbsp;&nbsp;&nbsp;以超诸结缚

&nbsp;&nbsp;&nbsp;&nbsp;何处求此人&nbsp;&nbsp;&nbsp;&nbsp;魔军寻不得

恶魔波旬……乃至……隐形没于其处。

#### 第七 处

尔时，世尊住毗舍离大林重阁讲堂。

尔时，世尊以六触处为诸比丘说法、教示、奖励，令欢喜。彼等诸比丘，理解、思惟、注心、倾耳，谛听于法。

时，恶魔波旬作如是思惟：‘此沙门瞿昙以六触处、为诸比丘说法、教示、奖励，令欢喜。彼等诸比丘，理解、思惟，注心、倾耳，谛听于法。我宁可昏昧彼等眼目、以诣沙门瞿昙。

时，恶魔波旬来诣世尊处。诣已，于世尊之不远处，号大恐怖声，如大地破裂。

时，一比丘谓于另一比丘曰：‘比丘!比丘!此大地会破裂。’

如是语时，世尊告彼比丘曰：‘比丘!此非大地之破裂、此乃恶魔波旬为来昏昧汝等眼目。’

时，世尊知是恶魔波旬，以偈告恶魔波旬曰：

&nbsp;&nbsp;&nbsp;&nbsp;色声香及味&nbsp;&nbsp;&nbsp;&nbsp;触等一切法

&nbsp;&nbsp;&nbsp;&nbsp;乃世恐怖饵&nbsp;&nbsp;&nbsp;&nbsp;迷乱诸世人

&nbsp;&nbsp;&nbsp;&nbsp;佛弟子正念&nbsp;&nbsp;&nbsp;&nbsp;超越恐怖饵

&nbsp;&nbsp;&nbsp;&nbsp;超脱恶魔领&nbsp;&nbsp;&nbsp;&nbsp;光辉如太阳

时，恶魔波旬……乃至……隐形没于其处。

#### 第八 团食

尔时，世尊住摩揭陀国，名五苇村之婆罗门村 。

其时，五苇婆罗门村，青年男女等 ，举行互换礼物式典。

时，世尊清晨，持钵，着衣入五苇婆罗门村乞食。

时，五苇村婆罗门家主等，为恶魔波旬所执取：‘沙门瞿昙不予得食。’

时，世尊入(村)乞食时，清洗其钵而归。

时，恶魔波旬来诣世尊处。诣已，白世尊曰：‘沙门!得食耶?不得耶?’

‘如我之不得食，岂非汝波旬之所为?’

‘然则!世尊!再入五苇婆罗门村，如得食，应是我为!’

&nbsp;&nbsp;&nbsp;&nbsp;侵犯于如来&nbsp;&nbsp;&nbsp;&nbsp;恶魔生不德

&nbsp;&nbsp;&nbsp;&nbsp;波旬恶不实&nbsp;&nbsp;&nbsp;&nbsp;汝如何思惟

&nbsp;&nbsp;&nbsp;&nbsp;即无有所得&nbsp;&nbsp;&nbsp;&nbsp;我等亦乐住

&nbsp;&nbsp;&nbsp;&nbsp;犹如光音天&nbsp;&nbsp;&nbsp;&nbsp;我等喜为食

时恶魔波旬……乃至……隐形没于其处。

#### 第九 农夫

舍卫城因缘。尔时，世尊[对诸比丘]说涅盘法、教示、奖励、令欢喜。彼等诸比丘，理解、思惟、注心、倾耳谛听于法。

时，恶魔波旬生是思惟：‘今沙门瞿昙说涅盘法、教示、奖励，令欢喜。彼等诸比丘，理解、思惟、全心、倾耳，谛听于法。我宁可昏昧彼等眼目，以诣沙门瞿昙。’

时恶魔波旬化作农夫，肩扛大锄，持赶牛棒，散发，衣大麻粗布，足涂泥浆而诣世尊处。诣已，白言世尊曰．

‘沙门!见牡牛否?’

‘波旬!牡牛于汝有何用?’

‘沙门!眼是我有，色是我有。眼触之识处是我有。沙门!去往何处汝能脱我否?沙门!耳是我有，声是我有，……乃至……沙门!鼻是我有，声是我有，……乃至……沙门!舌是我有，味是我有，……乃至……沙门!身是我有，触是我有，……乃至……沙门!意是我有!法是我有，意触之识处是我有。沙门!去往何处能脱我否?’

‘波旬!眼是汝有，色是汝有，眼触之识处是汝有。波旬!无眼、无色、无眼触之识处者，则非汝之行处。

波旬!耳是汝有，声是汝有，……[乃至]……。

波旬!鼻是汝有，香是汝有，……[乃至]……。

波旬!舌是汝有，味是汝有，……[乃至]……。

波旬!意是汝有，法是汝有，意触之识处是汝有。波旬!无意、无法，无意触之识处，则非汝之行处。’

[恶魔：]

&nbsp;&nbsp;&nbsp;&nbsp;此去我有者&nbsp;&nbsp;&nbsp;&nbsp;是云此有我

&nbsp;&nbsp;&nbsp;&nbsp;若汝意于此&nbsp;&nbsp;&nbsp;&nbsp;沙门未脱我

[世尊：]

&nbsp;&nbsp;&nbsp;&nbsp;不去此有我&nbsp;&nbsp;&nbsp;&nbsp;不云此是我

&nbsp;&nbsp;&nbsp;&nbsp;恶魔如是知&nbsp;&nbsp;&nbsp;&nbsp;汝不见我道

时，恶魔波旬……乃至……隐形没于其处。

#### 第十 统治

尔时，世尊住拘萨罗国，雪山森林小屋。

时，世尊独作静观，作如是思念：‘能不杀、不害、不胜、不令胜、不悲、不念悲、以行如法，不行[非法]否?’

时，恶魔波旬知世尊之所念，来诣世尊处，白世尊曰：‘世尊!世尊自为统治。善逝不自杀，不害、不胜、不令胜，不悲、不令悲、行如法统治。’

‘波旬!汝见于何者，如是云我：‘世尊自行统治……乃至……如法统治。’’

‘世尊!世尊修、习四如意足，无如乘用之车、无立处，常行、惯行圆满。若世尊，欲以雪山山王为金，应予决心 令山为金。’

[世尊：] 

&nbsp;&nbsp;&nbsp;&nbsp;光耀之金山&nbsp;&nbsp;&nbsp;&nbsp;即有倍黄金

&nbsp;&nbsp;&nbsp;&nbsp;难满一人欲&nbsp;&nbsp;&nbsp;&nbsp;知是人正行

&nbsp;&nbsp;&nbsp;&nbsp;见苦原因者&nbsp;&nbsp;&nbsp;&nbsp;如何倾爱欲

&nbsp;&nbsp;&nbsp;&nbsp;依知世结缚&nbsp;&nbsp;&nbsp;&nbsp;众人学解脱

时，恶魔波旬苦恼以：‘世尊已知我!善逝已知我。’萎身隐形没于其处。

此嗢陀南：

&nbsp;&nbsp;&nbsp;&nbsp;岩狮岩破片&nbsp;&nbsp;&nbsp;&nbsp;非是相应意

&nbsp;&nbsp;&nbsp;&nbsp;钵处及团食&nbsp;&nbsp;&nbsp;&nbsp;农夫统治十

### 第三 恶魔品

#### 第一 多数

如是我闻。尔时，世尊住释迦族之尸罗越底。

尔时，众多比丘住于世尊不远之处，不放逸、虔诚、精进。

时，恶魔波旬化作一老婆罗门相，结发，着羚羊背皮衣。背曲如垂木，咽喉呴呴响鸣，执郁昙钵罗树杖，来诣诸比丘处。诣已，谓诸比丘曰：‘诸大德!盛壮发黑、其是青春为人生之第一期，未味爱欲而出家。诸大德!先享受人之爱欲!勿放弃现前以追隔时者。’

‘婆罗门!我等非放弃现前以追隔时者。婆罗门!我等乃放弃隔时者，以追遂现前者。婆罗门!爱欲 为隔时物，多苦，多恼，因祸亦越强烈，此法乃现前物而非隔时，世尊宣说：可谓来见者，即导向涅盘，识者应各所应知。’

如是言已。恶魔波旬乃垂头卷舌，现三皱于额头，抱杖而去。

时，彼等诸比丘诣世尊处。诣已，礼敬世尊，坐于一面：一面生已之彼等诸比丘，以此白世尊：

‘世尊!于此我等住离世尊不远，不放逸、虔诚、精进。时，世尊!有一老婆罗门，结发着羚羊背皮衣，背曲如垂木，咽喉之呼吸，呴呴响鸣，执郁昙钵罗树杖，诣我等住处。诣已，以此白我等曰：‘诸大德!盛壮发黑，具足青春，为人生第一期，末味爱欲而出家。诸大德!先享受人之爱欲!勿弃现前以追隔时物。’

世尊，作如是言已。我等即谓婆罗门：‘婆罗门!我等非弃现前以追隔时。婆罗门!我等乃放弃隔时以追现前。婆罗门!爱欲是隔时物，多苦、多恼，因祸亦越强烈，此法于现前，非隔时。世尊宣说，可谓来见者，即导向涅盘，识者应各所应知。’

世尊!作如是言已。彼婆罗门即垂头卷舌，现三皱于额头，抱杖而去。’

‘诸比丘!此非婆罗门。此乃恶魔波旬，为来昏昧汝等之眼目。’

时，世尊了知此义，是时即唱此偈曰：

&nbsp;&nbsp;&nbsp;&nbsp;若人见苦因&nbsp;&nbsp;&nbsp;&nbsp;如何倾爱欲

&nbsp;&nbsp;&nbsp;&nbsp;知依世结缚&nbsp;&nbsp;&nbsp;&nbsp;人应学解此

#### 第二 三弥提

尔时，世尊住释迦族之尸罗越底。

时，尊者三弥提住离世尊不远，不放逸、虔诚、精进。

时，尊者三弥提，于独坐静观，作如是思念：‘我师乃应供者、正等觉者，我实得大利益。我如是于善说之律与法出家。我实得大利益。我之同梵行者、乃诸善人之持戒者。我实得大利益。’

时，恶魔波旬知尊者三弥提心之所念，来诣尊者三弥提住处。诣已，于尊者三弥提之不远处，作大恐怖声，宛如大地破裂。

时，尊者三弥提诣世尊住处。诣已，礼敬世尊，坐于一面；坐一面已，尊者三弥提以此告世尊曰:

‘世尊!我于独坐静观，作如是思念：‘我师乃应供者、正等觉者，我实得大利益!我于善说之律与法出家，我实得大利益。我同梵行者，诸善人之持戒者，我实得大利益。’世尊![此时]于离我不远处，作大恐怖声，宛如大地破裂。’

‘三弥提!此非大地之破裂，此乃恶魔波旬为求昏昧汝等眼目者。三弥提!汝于此行不放逸，虔诚、精进而住!’

‘唯然!世尊。’尊者三弥提奉答世尊，礼敬世尊右绕而去。

复次，尊者三弥提，不放逸、虔诚、精进而住。复次，尊者三弥提于独坐静观、作如是思念：‘我师乃应供者、正等觉者……乃至……诸善人之持戒者，我实得大利益。’复次，恶魔波旬知尊者心所思念……乃至……宛如大地破裂。

时，尊者三弥提，如此乃恶魔波旬，以偈语恶魔波旬曰：

&nbsp;&nbsp;&nbsp;&nbsp;我依于信仰&nbsp;&nbsp;&nbsp;&nbsp;由家而出家

&nbsp;&nbsp;&nbsp;&nbsp;正念与智慧&nbsp;&nbsp;&nbsp;&nbsp;于我眼目醒

&nbsp;&nbsp;&nbsp;&nbsp;我心乃澄静&nbsp;&nbsp;&nbsp;&nbsp;若随所意欲

&nbsp;&nbsp;&nbsp;&nbsp;将为何状态&nbsp;&nbsp;&nbsp;&nbsp;令我无恐怖

时，恶魔波旬苦恼以：‘三弥提比丘已知我。’萎身隐没于其处。

#### 第三 瞿低迦

尔时，世尊住王舍城竹林栗鼠养饵所。

尔时，尊者瞿低迦住伊师耆利山麓之黑曜岩。

时，尊者瞿低迦不放逸、虔诚、精进而住，得一时之心解脱。时，尊者瞿低迦退转其一时之心解脱。

复次，尊者瞿低迦不放逸、虔诚、精进而住。得一时之心解脱。尊者瞿低迦又退转其一时之心解脱。

三次……[乃至]……四次……[乃至]……五次……[乃至]……六次，尊者瞿低迦不放逸、虔诚、精进而住，得一时之心解脱。尊者瞿低迦六次退转其一时之心解脱。

尊者瞿低迦七次不放逸、虔诚、精进而住，得一时之心解脱。

时，尊者瞿低迦作如是思念：‘我至六次退转一时之心解脱，我宁可将执剑!’

时，恶魔波旬知尊者瞿低迦心之所念，诣于世尊处。诣已以偈语世尊：

&nbsp;&nbsp;&nbsp;&nbsp;辉耀神通誉&nbsp;&nbsp;&nbsp;&nbsp;大雄大智慧

&nbsp;&nbsp;&nbsp;&nbsp;离诸怖畏者&nbsp;&nbsp;&nbsp;&nbsp;礼奉卿足下

&nbsp;&nbsp;&nbsp;&nbsp;大雄之胜死&nbsp;&nbsp;&nbsp;&nbsp;卿弟子想死

&nbsp;&nbsp;&nbsp;&nbsp;以死是期望&nbsp;&nbsp;&nbsp;&nbsp;光明主止此

&nbsp;&nbsp;&nbsp;&nbsp;世尊喜于教&nbsp;&nbsp;&nbsp;&nbsp;卿之弟子者

&nbsp;&nbsp;&nbsp;&nbsp;如何未达证&nbsp;&nbsp;&nbsp;&nbsp;有学而为死

其时，尊者瞿低迦执剑。

时，世尊知是恶魔波旬，以偈语恶魔波旬曰：

&nbsp;&nbsp;&nbsp;&nbsp;不欲于此生&nbsp;&nbsp;&nbsp;&nbsp;大雄乃如是

&nbsp;&nbsp;&nbsp;&nbsp;拔除渴爱根&nbsp;&nbsp;&nbsp;&nbsp;瞿低迦涅盘

时，世尊呼诸比丘：‘诸比丘!我等今往伊师耆利山麓之黑曜岩，良家之子瞿低迦于彼执剑。’

‘然唯!世尊。’彼等诸比丘应诺世尊。

时，世尊与众多比丘俱，到伊师耆利山麓之黑曜岩。世尊由远处见尊者瞿低迦，于床上抱肩 仰卧。

其时，又见蒙胧如烟雾，行往东方、行往西方、行往南方、行往北方、行于上方、行往下方，行往四维。

时，世尊呼诸比丘曰：‘诸比丘!汝等见蒙胧如烟者，行往东方、行往西方、行往南方、行往北方、行往上方、行往下方、行往四维者否?’

‘世尊!诚如所说。’

‘诸比丘!此恶魔波旬，以求良家子瞿低迦之识。‘良家子瞿低迦之识，住何处耶?’然则!诸比丘!良家子瞿低迦之识已般涅盘而无住处。’

时，恶魔波旬取耶虑瓦树之黄色箜篌来诣世尊处!诣已，以偈白世尊曰：

&nbsp;&nbsp;&nbsp;&nbsp;我求于上下&nbsp;&nbsp;&nbsp;&nbsp;乃至于四维

&nbsp;&nbsp;&nbsp;&nbsp;四方及八方&nbsp;&nbsp;&nbsp;&nbsp;不见瞿低迦

&nbsp;&nbsp;&nbsp;&nbsp;往于何处耶

[世尊：]

&nbsp;&nbsp;&nbsp;&nbsp;志坚英雄者&nbsp;&nbsp;&nbsp;&nbsp;常乐于禅思

&nbsp;&nbsp;&nbsp;&nbsp;日夜从于道&nbsp;&nbsp;&nbsp;&nbsp;无愿于此生

&nbsp;&nbsp;&nbsp;&nbsp;打破死魔军&nbsp;&nbsp;&nbsp;&nbsp;不行于再生

&nbsp;&nbsp;&nbsp;&nbsp;拔除渴爱根&nbsp;&nbsp;&nbsp;&nbsp;瞿低迦涅盘

&nbsp;&nbsp;&nbsp;&nbsp;破败于彼悲&nbsp;&nbsp;&nbsp;&nbsp;小胁落箜篌

&nbsp;&nbsp;&nbsp;&nbsp;悲怆之夜叉&nbsp;&nbsp;&nbsp;&nbsp;以没于此处

#### 第四 七年

如是我闻。尔时，世尊住优留毗罗之尼连禅河边，阿阇波罗尼俱律陀树下。

其时，恶魔波旬跟踪世尊七年，以求空隙，而无所得。

时，恶魔波旬来诣世尊处。诣已，以偈语世尊曰：

&nbsp;&nbsp;&nbsp;&nbsp;悲侵沉思林&nbsp;&nbsp;&nbsp;&nbsp;求复得失富

&nbsp;&nbsp;&nbsp;&nbsp;犯罪村人中&nbsp;&nbsp;&nbsp;&nbsp;何故不与交

&nbsp;&nbsp;&nbsp;&nbsp;汝非我友人

[世尊：] 

&nbsp;&nbsp;&nbsp;&nbsp;掘除诸悲根&nbsp;&nbsp;&nbsp;&nbsp;无罪复无悲

&nbsp;&nbsp;&nbsp;&nbsp;我耽于禅思&nbsp;&nbsp;&nbsp;&nbsp;舍诸生存欲

&nbsp;&nbsp;&nbsp;&nbsp;放逸之亲族&nbsp;&nbsp;&nbsp;&nbsp;诸漏尽禅思

[恶魔：] 

&nbsp;&nbsp;&nbsp;&nbsp;诸人语我者&nbsp;&nbsp;&nbsp;&nbsp;我者语诸人

&nbsp;&nbsp;&nbsp;&nbsp;若汝意于此&nbsp;&nbsp;&nbsp;&nbsp;沙门未脱我

[世尊：] 

&nbsp;&nbsp;&nbsp;&nbsp;诸人语非我&nbsp;&nbsp;&nbsp;&nbsp;语非我诸人

&nbsp;&nbsp;&nbsp;&nbsp;恶魔知如是&nbsp;&nbsp;&nbsp;&nbsp;汝不知我道

[恶魔：] 

&nbsp;&nbsp;&nbsp;&nbsp;汝若至不死&nbsp;&nbsp;&nbsp;&nbsp;证得菩提道

&nbsp;&nbsp;&nbsp;&nbsp;离去汝独行&nbsp;&nbsp;&nbsp;&nbsp;何以教他人

[世尊：] 

&nbsp;&nbsp;&nbsp;&nbsp;望到彼岸者&nbsp;&nbsp;&nbsp;&nbsp;问我不死国

&nbsp;&nbsp;&nbsp;&nbsp;问我之彼等&nbsp;&nbsp;&nbsp;&nbsp;说无余涅盘

[恶魔：] ‘世尊!犹如离村邑不远处有池，蟹住于此。世尊!时众多之童男童女，出由村邑，以到其池。到已由水中举蟹置于陆上。世尊!若蟹竖立其剪，彼童男童女，即以木片、小石予破断。如是世尊。蟹皆破断其足剪，不能再入于池。世尊亦如是，以前任何弯曲 、歪斜、歪曲、皆由世尊所破断，伺其间隙之我等，不得再近至世尊。’

时，恶魔波旬于世尊前，气馁 而唱偈曰：

&nbsp;&nbsp;&nbsp;&nbsp;鸟飞于空中&nbsp;&nbsp;&nbsp;&nbsp;见石似凝膏

&nbsp;&nbsp;&nbsp;&nbsp;于此为获得&nbsp;&nbsp;&nbsp;&nbsp;软甘之等食

&nbsp;&nbsp;&nbsp;&nbsp;于此不得食&nbsp;&nbsp;&nbsp;&nbsp;飞空以离去

&nbsp;&nbsp;&nbsp;&nbsp;如袭石之鸟&nbsp;&nbsp;&nbsp;&nbsp;气馁离瞿昙

时，恶魔波旬于世尊前，气馁以唱偈，离座而去。于离世尊不远，趺坐于地上、默然、悄然、落肩、气馁、困恼，以杖搔地而坐。

#### 第五 魔女

时，渴爱、不快、贪欲之三魔女，来至恶魔波旬处，至已，以偈语恶魔波旬曰：

&nbsp;&nbsp;&nbsp;&nbsp;何故父不乐&nbsp;&nbsp;&nbsp;&nbsp;为因何人悲

&nbsp;&nbsp;&nbsp;&nbsp;我等从其人&nbsp;&nbsp;&nbsp;&nbsp;以贪欲系蹄

&nbsp;&nbsp;&nbsp;&nbsp;如缚森林象&nbsp;&nbsp;&nbsp;&nbsp;用以牵系来

&nbsp;&nbsp;&nbsp;&nbsp;应置汝手下

[恶魔：] 

&nbsp;&nbsp;&nbsp;&nbsp;以贪欲诱惑&nbsp;&nbsp;&nbsp;&nbsp;世间阿罗汉

&nbsp;&nbsp;&nbsp;&nbsp;善逝者不易&nbsp;&nbsp;&nbsp;&nbsp;彼出魔领域

&nbsp;&nbsp;&nbsp;&nbsp;是故我甚悲

时，渴爱、不快、贪欲之三魔女，来诣世尊处。诣已，以此白世尊曰：‘沙门!奉事卿足下。’然则得尽烦恼依，却于无上解脱之世尊，不为一顾。

时，渴爱、不快、贪欲之三魔女，退于一面，其如是思惟：‘诸之兴趣各异，我等各化作一百童女相。’

时，渴爱、不快、贪欲三魔女，各化作一百童女相，以诣世尊前。诣已，白世尊曰：‘沙门!奉事卿足下。’然而得尽烦恼依则于无上解脱之世尊，不为一顾。

时，渴爱、不快、贪欲三魔女，退于一面、具如是思惟：‘诸人兴趣各异。我等各化作，未生子之百人女，’……[乃至]……‘化作生一次子之百人女，’[乃至]……‘化作生二次子之百人女。’……[乃至]……‘化作中年之百人女，’……[乃至]……‘化作高年之百人女。’时，三魔女各化作高年女百人，来诣世尊前。诣已，白世尊曰：‘沙门!奉事卿足下。’然而尽烦恼之依，于无上解脱之世尊，不为一顾。

时，渴爱、不快、贪爱三魔女、退于一面、以言此曰：‘我等父之所言，确是真实。

&nbsp;&nbsp;&nbsp;&nbsp;以贪欲诱惑&nbsp;&nbsp;&nbsp;&nbsp;世间阿罗汉

&nbsp;&nbsp;&nbsp;&nbsp;善逝者不易&nbsp;&nbsp;&nbsp;&nbsp;彼出魔领域

&nbsp;&nbsp;&nbsp;&nbsp;是故我甚悲

我等依此攻击末离欲之沙门婆罗门者，令破其心脏，口吐热血，乱心狂气，犹如割青苇干、萎、枯、应令之干、萎、枯。’

时，渴爱、不快、贪欲三魔女，来诣世尊处。诣已，立于一面。

立一面之魔女渴爱以偈言世尊曰．

&nbsp;&nbsp;&nbsp;&nbsp;悲侵沉思林&nbsp;&nbsp;&nbsp;&nbsp;求复得失富

&nbsp;&nbsp;&nbsp;&nbsp;犯罪村人中&nbsp;&nbsp;&nbsp;&nbsp;何故不与交

&nbsp;&nbsp;&nbsp;&nbsp;汝非我友人

[世尊：]

&nbsp;&nbsp;&nbsp;&nbsp;破可爱乐军&nbsp;&nbsp;&nbsp;&nbsp;独坐得胜义

&nbsp;&nbsp;&nbsp;&nbsp;禅思心寂静&nbsp;&nbsp;&nbsp;&nbsp;安乐于菩提

&nbsp;&nbsp;&nbsp;&nbsp;是故我不与&nbsp;&nbsp;&nbsp;&nbsp;诸人之交往

&nbsp;&nbsp;&nbsp;&nbsp;于我无友人

时，魔女不快以偈白世尊曰：

&nbsp;&nbsp;&nbsp;&nbsp;比丘住多修&nbsp;&nbsp;&nbsp;&nbsp;以度五瀑流

&nbsp;&nbsp;&nbsp;&nbsp;于此度第六&nbsp;&nbsp;&nbsp;&nbsp;如何多禅思

&nbsp;&nbsp;&nbsp;&nbsp;外界之欲想&nbsp;&nbsp;&nbsp;&nbsp;其人不能得

[世尊：]

&nbsp;&nbsp;&nbsp;&nbsp;身安心解脱&nbsp;&nbsp;&nbsp;&nbsp;以离作三业

&nbsp;&nbsp;&nbsp;&nbsp;正念无贪着&nbsp;&nbsp;&nbsp;&nbsp;了知法无寻

&nbsp;&nbsp;&nbsp;&nbsp;禅思不忆怒&nbsp;&nbsp;&nbsp;&nbsp;亦不为懒惰

&nbsp;&nbsp;&nbsp;&nbsp;比丘住多修&nbsp;&nbsp;&nbsp;&nbsp;以度五暴流

&nbsp;&nbsp;&nbsp;&nbsp;亦度于第六&nbsp;&nbsp;&nbsp;&nbsp;如是多禅思

&nbsp;&nbsp;&nbsp;&nbsp;外界之欲想&nbsp;&nbsp;&nbsp;&nbsp;其人不能得

时，魔女贪欲，于世尊处，以唱此寂静偈曰：

&nbsp;&nbsp;&nbsp;&nbsp;彼断除渴爱&nbsp;&nbsp;&nbsp;&nbsp;以率群众行

&nbsp;&nbsp;&nbsp;&nbsp;众多有情行&nbsp;&nbsp;&nbsp;&nbsp;此无贪欲者

&nbsp;&nbsp;&nbsp;&nbsp;令众断魔掌&nbsp;&nbsp;&nbsp;&nbsp;导死王彼岸

&nbsp;&nbsp;&nbsp;&nbsp;如来大雄者&nbsp;&nbsp;&nbsp;&nbsp;依法王导众

&nbsp;&nbsp;&nbsp;&nbsp;于法之所导&nbsp;&nbsp;&nbsp;&nbsp;于所了解者

&nbsp;&nbsp;&nbsp;&nbsp;我等何所嫉

恶魔波旬，见渴爱、不快贪欲三魔女从远而来，见已以偈曰：

&nbsp;&nbsp;&nbsp;&nbsp;愚人以莲茎&nbsp;&nbsp;&nbsp;&nbsp;想破碎大山

&nbsp;&nbsp;&nbsp;&nbsp;以爪掘山岩&nbsp;&nbsp;&nbsp;&nbsp;以齿啮硬铁

&nbsp;&nbsp;&nbsp;&nbsp;以头撞大岩&nbsp;&nbsp;&nbsp;&nbsp;大涡探足地

&nbsp;&nbsp;&nbsp;&nbsp;以代自捶胸&nbsp;&nbsp;&nbsp;&nbsp;今厌瞿昙来

&nbsp;&nbsp;&nbsp;&nbsp;爱不快贪欲&nbsp;&nbsp;&nbsp;&nbsp;虽是光辉来

&nbsp;&nbsp;&nbsp;&nbsp;犹卷风神之&nbsp;&nbsp;&nbsp;&nbsp;柔毛与落叶

&nbsp;&nbsp;&nbsp;&nbsp;大师退彼等

此嗢陀南：

&nbsp;&nbsp;&nbsp;&nbsp;多数三弥提&nbsp;&nbsp;&nbsp;&nbsp;瞿低迦七年

&nbsp;&nbsp;&nbsp;&nbsp;魔女五魔经&nbsp;&nbsp;&nbsp;&nbsp;依佛大师说